120 Ρ. VERGILI MARONIS

(Qualem saepe cava montis convalle solemus

Despicere: huc summis licuntur rupibus amnes
Felicemque trahunt limum) quique editus Austro

Et filicem curvis invisam pascit aratris:

Hic tibi praevalidas olim multoque fluentes 190
Sufficiet Baccho viteS, hic fertilis uvae,

Hic laticis, qualem pateris libamus et auro,

Inflavit cum pinguis ebur Tyrrhenus ad aras,

Lancibus et pandis fumantia reddimus exta

Sin armenta magis studium vitulosque tueri 195
Aut ovium fetum aut urentes culta capellas,

Saltus et saturi petito longinqua Tarenti,

Et qualem infelix amisit Mantua campum

Pascentem niveos herboso flumine cycnos:

Non liquidi gregibus fontes² non gramina derunt; 200
Et quantum longis carpent armenta diebus

Exigua tantum gelidus ros nocte reponet.

Nigra fere et presso pinguis sub vomere terra,

Et cui putre solum (namque hoc imitamur arando),
Optima frumentis: non ullo ex aequore cernes ²05
Plura domum tardis decedere plaustra iuvencis.

Aut unde iratus silvam devexit arator

Et nemora evertit multos ignave per annos,

Antiquusque domos avium cum stirpibus imis

Eruit: illae altum nidis petiere relictiS, 210
At rudis enituit impulso vomere campus.

Nam ieiuna quidem clivosi glarea ruris

Vix humiles apibus casias roremque ministrat;

Et tofus scaber et nigris exesa chelydris

Creta negant alios aeque serpentibus agros 215
Dulcem ferre cibum et curvas praebere latebras.

Quae tenuem exhalat nebulam fumosque volucres,

Et bibit umorem et, curn vult, ex se ipsa remittit,
Quaeque suo semper viridis se gramine vestit,

Nec scabie et salsa laedit robigine ferrum, 220 s

Illa tibi laetis intexet vitibus ulmos,

Illa ferax oleo est, illam experiere colendo

Et facilem pecori et patientem vomeris unci.

Talem dives arat Capua et vicina Vesaevo

Ora iugo et vacuis Clanius non aequos Acerris. ²²5

 

