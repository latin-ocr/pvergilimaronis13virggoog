GEORGICON LIB. II.

Nec casia liquidi corrumpitur usus olivi ς

At secura quies et nescia fallere vita,

Dives opum variarum, at latis otia fundis,
Speluncae, vivique lacuS, et frigida Tempe,
Mugitusque boum, mollesque sub arbore somni
Non absunt, illic saltus ac lustra ferarum,

Et patiens operum exiguoque adsueta iuventus,
Sacra deum, sanctique patres, extrema per illos
Iustitia excedens terris vestigia lecit.

Me vero primum dulces ante omnia Musae,
Quarum sacra lero ingenti percussus amore,
Accipiam, caelique vias et sidera monstrent,
Defectus soHs varios lunaeque labores,

Unde tremor terris, qua vi maria alta tumescant
Obicibus ruptis rursusque in se ipsa residant,

Quid tantum Oceano properent se tinguere soles
Hiberni, vel quae tardis mora noctibus obstet .

Sin, has ne possim naturae accedere partes,

Frigidus obstiterit circum praecordia sanguis,

Rura mihi et n'gui placeant in vallibus amnes

Flumina amem silvasque inglorius. Oubi campi
Spercheosque et virginibus bacchata Lacaenis

Taygeta, o qui me gelidis convallibus Haemi

Sistat, et ingenti ramorum protegat umbra?

Felix, qui potuit rerum cognoscere causaS,

Atque metus omnes et inexorabile saturn

Subiecit pedibus strepitumque Acherontis avari.
Fortunatus et ille, deos qui novit agrestes,

Panaque Silvanumque senem Nymphasque sorores
Illum non populi fasces, non purpura regum 495
Flexit et infidos agitans discordia fratres,

Aut coniurato descendens Dacus ab Histro,

Non res Romanae perituraque regna: neque ille

Aut doluit miserans inopem aut invidit habenti.

Quos rami fructus, quos ipsa volentia rura 500
Sponte tulere sua, carpsit, nec ferrea iura

Insanumque torum aut populi tabularia vidit.

sollicitant alii remis freta caeca, ruuntque

In serrum, penetrant aulas et limina regum;

Hic petit excidiis urbem miserosque penaten 505

 

