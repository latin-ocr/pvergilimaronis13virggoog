AENEIDOS ΜΒ. VIII.

‘ Pectora semiferi, atque extinctos faucibus rgnes.
‘Ex illo celebratus bonos, laetique minores
‘Servavere diem, primusque Potitius auctor
‘Et domus Herculei custos Pinaria sacri
‘Hanc aram luco statuit, quae Maxima semper
‘ Dicetur nobis, et erit quae maxima semper.
‘ Quare agite, ο iuvenes, tantarum in munere laudum
⁴ Cingite fronde comas, et pocula porgite tdextris,
‘ Communemque vocate deum, et date vina volentes! 275
Dixerat: Herculea bicolor cum populus umbra
Velavitque comas foliisque innexa pependit,
Et sacer inplevit dextram scyphus Ocius omnes
In mensam laeti libant divosque precantur.
Devexo interea proprior fit Vesper Olympo: 280
Iamque sacerdotes primusque Potitius ibant
Pellibus in morem cincti, flammasque ferebant.
Instaurant epulas, et mensae grata secundae
Dona ferunt, cumulantque oneratis lancibus aras
Tum Salii ad cantus incensa altaria circum 285
Populeis adsunt evincti tempora ramis;
Hic iuvenum chorus, ille senum ; qui carmine laudes
Herculeas et sacta serunt: ut prima novercae
Monstra manu geminosque premens eliserit angues,
Ut bello egregias idem disiecerit urbes, 290
Troiamque Oechaliamque; ut duros mille labores
Rege sub Eurystheo, satis Iunonis iniquae,
Pertulerit ‘Tu nubigenas, invicte, bimembres
‘Hylaeumque Pholumque manu, tu Cresia mactas
‘Prodigia et vastum Nemea sub rupe leonem. 295
‘Te Stygii tremuere lacus, te ianitor Orci
‘Ossa super recubans antro semiesa cruento;
‘Nec te ullae iacies, non terruit ipse Typhoeus
‘Arduus arma tenens, non te rationis egentem
‘Lernaeus turba capitum circumstetit anguis. 300
‘Salve vera Iovis proleS, decus addite divis;
‘Et nos et tua dexter adi pede sacra secundo.¹
Talia carminibus celebrant: super omnia Caci
Speluncam adiciunt, spirantemque ignibus rpsum.
Consonat omne nemus strepitu, collesque resultant. 305
Exin se cuncti tdivinis rebus ad urbem

 

