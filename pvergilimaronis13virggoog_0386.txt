AENEIDOS LIB. XI. 377
‘Quid fortuna serat populi3 sed dicere mussant. 345

‘Det libertatem sandi, flatusque remittat,

‘Cuius ob auspicium infaustum moresque sinistros—-

‘Dicam equidem, licet arma mihi mortemque minetur-

‘Lumina tot cecidisse ducum, totamque videmus

‘Consedisse urbem luctu, dum Troia tentat 350

‘Castra fugae fidens, et caelum territat armis.

‘Unum etiam donis istis, quae plurima mitti

‘Dardanidis dicique iubes, unum, optime regum,

‘Adicias 3 nec te ullius violentia vincat,

‘Quin natam egregio genero dignisque hymenaeis 355

‘Des, pater, et pacem hanc aeterno foedere iungas.

‘Quod si tantus habet mentes et pectora terror,

‘Ipsum obtestemur, veniamque oremus ab ipso ;

‘Cedat‚ ius proprium regi patriaeque remittat

‘Quid miseros toties in aperta pericula cives 360

‘Proicis, o Latio caput horum et causa malorum?

‘Nulla salus bello: pacem te poscimus omnes,

‘Tume, simul pacis solum inviolabile pignus.

‘Primus ego, invisum quem tu tibi fingiS, et esse

‘Nil moror, en supplex venio, Miserere tuorum, 365

‘Pone animos et pulsus abi. Sat funera fusi

‘Vidimus ingentes et desolavimus agros.

‘Aut si fama movet, si tantum pectore robur

‘Concipis et si adeo dotalis regia cordi est ;

‘Aude‚ atque adversum fidens fer pectus in hostem. 370

‘Scilicet, ut Turno contingat regia coniunx,

‘N0s, animae viles, inhumata infletaque turba,

‘Sternamur campis? Etiam tu, si qua tibi vis,

‘Si patrii quid Martis habes, illum adspice contra,

‘Qui vocat.’ ’ 37 5
Talibus exarsit dictis violentia Turni ;

Dat gemitum, rumpitque has imo pectore voces:

‘Larga quidem, Drance, semper tibi copia sandi

‘Tum', quum bella manus poscunt; patribusque vocatis

‘Primus ades. Sed non replenda est curia verbis, 380

‘Quae tuto tibi magna volant, dum distinet hostem

‘Agger murorum, nec inundant sanguine fossae.

‘Proinde tona eloquio-solitum tibi 3 meque timoris

‘Argue tu, Drance, quando tot stragis acervos

 

