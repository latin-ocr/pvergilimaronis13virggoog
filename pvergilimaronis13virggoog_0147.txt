138 a Vanam Maroms

Nou secus ac patriis acer Romanus in armis 346 i
iniusto sub fasce viam cum carpit, et hosti
Ante expectatum positis stat in agmine castris
Arnon, qua Scythiae gentes Maeotiaque unda,
Turbidus et torquens flaventes Hister harenas, 350
Quaque redit medium Rhodope porrecta sub axem.
Illic clausa tenent stabulis armenta, neque uuae
Aut herbae campo apparent aut arbore frondes ;
Sed iacet aggeribus niveis informis et alto
Terra gelu late septemque adsurgit in ulnas. 355
Semper hiemps, semper spirantes frigora Cauri
Tum Sol pallentes haud umquam discutit umbras,
Nec curn invectus equis altum petit aethera, nec cum
Praecipitem Oceani rubro lavit aequore currum.
Concrescunt subitae currenti in flumine crustae 360
Undaque ianr tergo ferratos sustinet orbes,
Puppibus illa prius, patulis nunc hospita plaustris ;
Aeraque dissiliunt ultro, vestesque rigescunt
Indutae‚ caeduntque securibus umida vina,
Et totae solidam in glaciem vertere lacunae, 365
Stiriaque inpexis induruit horrida barbis.
Interea toto non setius aere ninguit:
Intereunt pecudes, stant circumfusa pruinis
Corpora magna bourn, consertoque agmine cervi
Torpent mole nova et summis virr cornibus extant. 370
Hos non immissis canibus, non cassibus ullis
Puniceaeve agitant pavidos formidine pennae,
Sed frustra oppositum trudentes pectore montem
Comminus obtruncant ferro, graviterque rudentes
Caedunt, et magno laeti clamore reportant. 375
Ipsi in defossis specubus secura sub aita
Otia agunt terra, congestaque robora totasque
Advolvere focis ulmos ignique dedere.
Hic noctem ludo ducunt, et pocula laeti
Fermento atque acidis imitantur vitea sorbis 380
Talis Hyperboreo septem subiecta trioni
Gens effrena virum Rhipaeo tunditur Euro
Et pecudum fulvis velatur corpora saetis.

Si tibi lanitium curae, primurn aspera silva

Lappaeque tribolique absint; fuge pabula laeta; 385

 

