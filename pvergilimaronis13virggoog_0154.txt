GEORGICON LIB. IV. 145

Transversas salices et grandia conice saxa,

Pontibus ut crebris possint consistere et alas

Pandere ad aestivom solem, si sorte morantes

Sparserit aut praeceps Neptuno inmerserit Eurus.

Haec circum casiae virides et olentia late 30
Serpulla et graviter spirantis copia thymbrae

Floreat, inriguumque bibant violaria fontem.

Ipsa autern, seu corticibus tibi suta cavatis

Seu lento suerint alvaria vimine texta,

Angustos habeant aditus: nam frigore mella 35
Cogit hiemps eademque calor liquefacta remittit.
Utraque vis apibus pariter metuenda3 neque illae
Nequiquam in tectis certatim tenuia cera

Spiramenta linunt fucoque et floribus oras

Explent‚ collectumque haec ipsa ad munera gluten 40
Et visco et Phrygiae servant pice lentius Idae.

Saepe etiam effossis, si vera est lama, latebris

Sub terra fovere larem, penitusque repertae
Pumicibusque cavis exesaeque arboris antro.

Tu tamen et levi rimosa cubilia limo 45
Ungue fovens circum et raras superinice frondes.

Neu propius tectis taxum sine, neve rubentes

Ure foco cancros, altae neu crede paludi,

Aut ubi odor caeni gravis aut ubi concava pulsu '
Saxa sonant vocisque offensa resultat imago. 50
Quod superest, ubi pulsam hiemem sol aureus egit

Sub terras caelumque aestiva luce reclusit,

Illae continuo saltus silvasque peragrant

Purpureosque metunt flores et flumina libant

¹ Summa leves, Hinc nescio qua dulcedine laetae ¹ 55
Progeniem nidosque fovent, hinc arte recentes

Excudunt ceras et mella tenacia fingunt

Hinc ubi iam emissum caveis ad sidera caeli

Nare per aestatem liquidam suspexeris agmen
Obscuramque trahi vento mirabere nubem, 60
Contemplator: aquas dulces et frondea semper

Tecta petunt. Huc tu iussos asperge sapores,

Trita melisphylla et cerinthae ignobile gramen,
Tinnitusque cie et Matris quate cymbala circum:

Ipsae consident medicatis sedibus, ipsae 65

S. V. 1. 10

 

