GE ORGIC ΟΝ ΠΒ. I.

Pulverulenta coquat maturis solibus aestas ;

At si non fuerit tellus secunda, sub ipsum

Arcturum tenui sat erit suspendere sulco:

Illic, officiant laetis ne frugibus herbae,

Hic, sterilem exiguus ne deserat umor harenam.
Alternis idem tonsas cessare novales,

Et segnem patiere situ durescere campum 3

Aut ibi flava seres mutato sidere farra,

Unde prius laetum siliqua quassante legumen

Aut tenuis setus viciae tristisque lupini

Sustuleris fragiles calamos silvamque sonantem.

Urit enim lini campum seges, urit avenae,

Urunt Iethaeo perlusa papavera somno:

Sed tamen alternis facilis labor, arida tanturn

Ne saturare fimo pingui pudeat sola neve

Effetos cinerem immundum iactare per agros.

Sic quoque mutatis requiescunt fetibus arva,-

Nec nulla interea est inaratae gratia terrae.

, Saepe etiam steriles incendere profuit agros,

Atque levem stipulam crepitantibus urere flammis:
Sive inde occultas vires et pabula terrae
Pinguia concipiunt, sive illis omne per ignem
Excoquitur vitium atque exudat inutilis umor,
Seu plures calor ille vias et caeca relaxat
Spiramenta, novas veniat qua sucus in herbas 3
Seu durat magis, et venas adstringit hiantes, ,
Ne tenues pluviae rapidive potentia solis '
Acrior aut Boreae penetrabile frigus adurat
Multum ade0, rastris glaebas qui frangit inertes
Vimineasque trahit crates, iuvat arva, neque illum
Flava Ceres alto nequiquam spectat Olympo ;
Et qui, proscisso quae suscitat aequore terga,
Rursus in obliquum verso perrumpit aratro
Exer'cetque frequens tellurem atque imperat arvis
Umida solstitia atque hiemes orate serenas, 100
Agricolae: hiberno laetissima pulvere farra,
Laetus ager 3 nullo tantum se Mysia cultu
lactat et ipsa suas mirantur Gargara messes
Quid dicam, iacto qui semine comminus arva
Insequitur, cumulosque ruit male pinguis harenae, ¹05

 

