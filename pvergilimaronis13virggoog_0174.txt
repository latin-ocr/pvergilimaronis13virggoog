narramus rra. J. 165

Nunc Amyci casum gemit et crudelia secum
Fata Lyci fortemque Gyan fortemque Cloanthum.

Et iam finis erat, cum luppiter aethere summo
Despiciens mare velivolum terrasque iacentes
Litoraque et latos populos, sic vertice caeli 225
Constitit et Libyae defixit lumina regnis
Atque illum tales iactantem pectore curas
Tristior et lacrimis oculos suffusa nitentes
Adloquitur Venus: ‘O qui res hominumque deumque
‘Aeternis regis imperiis et fulmine terres, 230
‘Quid meus Aeneas in te committere tantum,
‘Quid Troes potuere, quibus tot funera passis
‘Cunctus ob Italiam terrarum clauditur orbis?
‘Certe hinc Romanos olim volventibus annis,
‘Hinc sore ductores revocato a sanguine Teucri, 235
‘Qui mare, qui terras omni ditione tenerent,
‘Pollicitusz quae te, genitor, sententia vertit?
‘Hoc equidem occasum Troiae tristesque ruinas
‘Solabar fatis contraria fata rependens ;
‘Nunc eadem fortuna viros tot casibus actos 240·
‘Insequitur Quem das finem, rex magne, laborum?
‘Antenor potuit mediis elapsus Achivis
‘Illyricos penetrare sinus atque intima tutus
‘Regna Liburnorum et fontem superare Timavi,
‘Unde perora novem vasto cum murmure montis 245
‘It mare proruptum et pelago premit arva sonanti.
‘Hic tamen ille urbem Patavi sedesque locavit
‘Teucrorum et genti nomen dedit armaque fixit
‘Troia nunc placida compostus pace quiescit:
‘Nos, tua progenies, caeli quibus adnuis arcem, 250
‘Navibus (infandum) amissis, unius ob iram
‘Prodimur atque Italis longe disiungimur oris
‘Hic pietatis honos? sic nos in sceptra reponis?’

Olli subridens hominum sator atque deorum
Voltu, quo caelum tempestatesque serenat, 255
Oscula libavit datae, dehinc talia fatur:
‘Parce metu, Cytherea: manent immota tuorum
‘Fata tibi; cernes urbem et promissa Lavini
‘Moenia sublimemque feres ad sidera caeli
‘Magnanimum Aenean 3 neque me sententia vertit 260

 

