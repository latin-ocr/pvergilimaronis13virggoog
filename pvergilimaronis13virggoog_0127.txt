118 P. VERGILI MARONIS

Discere quam multae Zephyro turbentur harenae,
Aut ubi navigiis violentior incidit EuruS,
Nosse quot Ionii veniant ad litora fluctus.

Nec vero terrae ferre omnes omnia possunt.
Fluminibus salices crassisque paludibus alni
Nascuntur, steriles saxosis montibus omi,

Litora myrtetis laetissima, denique apertos
Bacchus amat colles, Aquilonem et frigora taxi.
Aspice et extremis domitum cultoribus orbem
ansque domos Arabum pictosque Gelonos:
Divisae arboribus patriae. Sola India nigrum
Fert hebenum, solis est turea virga Sabaeis.
Quid tibi odorato referam sudantia ligno
Balsamaque et bacas semper frondentis acanthi?
Quid nemora Aethiopum molli canentia lana, 120
Velleraque ut foliis depectant tenuia Seres3
Aut quos Oceano propior gerit India lucos,
Extremi sinus orbis, ubi aera vincere summum
Arboris haud ullae iactu potuere sagittae?
Et gens illa quidem sumptis non'tarda pharetris.
Media fert tristes sucos tardumque saporem
Felicis mali, quo non praesentius ullum,
Pocula si quando saevae infecere novercae,
Miscueruntque herbas et non innoxia verba,
Auxilium venit ac membris agit atra venena 130
Ipsa ingens arbos faciemque simillima lauro,
Et, si non alium late iactaret odorem,
Laurus erat: folia haud ullis labentia ventis;
Flos ad prima tenax; animas et olentia Medi
Ora fovent illo et senibus medicantur anhelis.
l‘ssed neque Medorum silvae ditissima terra
Nec pulcher Ganges atque auro turbidus Hermus
Laudibus ltaliae certent, non Bactra neque Indi
Totaque turiferis Panchaia pinguis harenis.
Haec loca non tauri spirantes naribus ignem
Invertere satis immanis dentibus hydri,
Nec galeis densisque virum seges horruit hastis3
Sed gravidae fruges et Bacchi Massicus umor
Implevere3 tenent oleae armentaque laeta.
Hinc bellator equos campo sese arduus infert,·

 

