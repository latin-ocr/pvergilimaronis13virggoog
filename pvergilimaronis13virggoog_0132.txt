’ Gaoaercorr rra. rr. 12³

Ingentem caelo sonitum‘dedit3 inde secutus
Per ramos victor perque alta cacumina regnat,

Et totum involvit flammis nemus et ruit atram
Ad caelum picea crassus caligine nubem,
Praesertim si tempestas a vertice silvis 310
Incubuit, glomeratque ferens incendia ventus
Hoc ubi, non a stirpe valent caesaeque reverti
Possunt atque ima similes revirescere terra.
Infelix superat foliis oleaster amaris.
Nec tibi tarn prudens quisquam persuadeat auctor 315
Tellurem Borea rigidam spirante moveri.
Rura gelu turn claudit hiemps; nec semine iacto
Concretam patitur radicem affigere terrae.
Optima vinetis satio, cum vere rubenti
Candida venit avis longis invisa colubris 3²0
Prima vel autumni sub frigora, cum rapidus Sol
Nondum hiemem contingit equis, iarn praeterit aestas.
Ver adeo frondi neruorum, ver utile silvis; ,
Vere tument terrae et genitalia semina poscunt
Tum pater omnipotens fecundis imbribus Aether 3²5
Coniugis in gremium laetae descendit, et omnes
Magnus alit magno commixtus corpore fetus.
Avia tum resonant avibus virgulta canoris,
Et Venerem certis repetunt armenta diebus 3
· Parturit almus ager, Zephyrique tepentibus auris 330
Laxant arva sinus3 superat tener omnibus umor ;
Inque novos soles audent se germina tuto
Credere, nec metuit surgentes pampinus Austros
Aut actum caelo magnis Aquilonibus imbrem, ἢ
Sed trudit gemmas et ¹frondes explicat ornnes. 335
Non alios prima crescentis origine mundi ·
Inluxisse dies aliumve habuisse tenorem
Crediderim: ver illud erat, ver magnus agebat
Orbis, et hibernis parcebant flatibus Euri,
Cum primae lucem pecudes hausere, virumque 340
Ferrea progenies duris caput extulit arvis,
Immissaeque ferae silvis et sidera caelo.
Nec res hunc tenerae possent perferre laborem,
Si non tanta quies iret frigusque caloremque
Inter, et exciperet caeli indulgentia terras. 345

 

