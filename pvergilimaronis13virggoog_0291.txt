282 P. VERGILI MARONIS AEN. LIB. VI. ⁸

‘Qui strepitus circa comitum! quantum instar in ipso!
‘Sed nox atra caput tristi circumvolat umbra'
Tum pater Anchises, lacrimis ingressus obortis:
‘0 nate, ingentem luctum ne quaere tuorum.
‘Ostendent terris hunc tantum fata, neque ultra
· ‘Esse sinent. Nimium vobis Romana propago 870
‘Visa potens, superi, propria haec si dona fuissent.
‘Quantos ille virum magnam Mavortis ad urbem ,
‘Campus aget gemitus! vel quae, Tiberine, videbis
‘Funera cum tumulum praeterlabere recentem!
‘Nec puer Iliaca quisquam de gente Latinos 875
‘ln tantum spe tollet avos ; nec Romula quondam
‘Ullo se tantum tellus iactabit alumno.
‘Heu pietas, heu prisca fides invictaque bello
‘Dexteral Non illi se quisquam inpune tulisset
‘Obvius armata seu cunr pedes iret in hostem, 880
‘Seu spumantis equi foderet calcaribus armos.
‘Heu, miserande puer, si qua sata aspera rumpas,
‘Tu Marcellus eris. Manibus date lilia plenis,
‘Purpureos spargam flores, animamque nepotis
‘His saltem adcumulem donis, et fungar inani 885
‘Munere.'—Sic tota passim regione vagantur
Aeris in campis latis, atque omnia lustrant
Quae postquam Anchises natum per singula duxit,
Incenditque animum famae venientis amore,
Exin bella viro memorat, quae deinde gerenda, 890
Laurentesque docet populos urbemque Latini,
Et quo quemque modo fugiatque seratque laborem.

Sunt geminae Somni portae: quarum altera fertur
Comea‚ quae veris facilis datur exitus umbris,
Altera candenti perfecta nitens elephanto, 895
Sed falsa ad caelum mittunt insomnia Manes
· His ibi tum natum Anchises unaque Sibyllam
Prosequitur dictis, portaque emittit eburna:
Ille viam secat ad naves, sociosque revisit;
Tum se ad Caietae recto sert litore portum.
Ancora de prora iacitur; stant litore puppes.

 

