’ Aruernos rra. x 3⁶5

¹ Concessit maesta ad Manes, corpusque reliquit. 820
At vero ut voltum vidit morientis et ora,
Ora modis Anchisiades pallentia miris,
Ingemuit miserans graviter, dextramque tetendit, ,
Et mentem patriae subiit pietatis imago.
‘Quid tibi nunc, miserande puer, pro laudibus istis, 825
‘Quid pins Aeneas tanta dabit indole dignum?
‘Arma quibus laetatus habe tua; teque parentum
‘Manibus et cineri, si qua est ea cura, remitto·
‘Hoc tamen infelix miseram solabere mortem:
‘Aeneae magni dextra cadis) Increpat ultro 830
Cunctantes socios, et terra sublevat ipsum,
Sanguine turpantem comptos de more capillos.

Interea genitor Tiberini ad fluminis undam
Volnera siccabat lymphis, corpusque levabat
Arboris adclinis trunco. Procul aerea ramis 835
Dependet galea, et prato gravia arma quiescunt.
Stant lecti circum iuvenes: ipse aeger, anhelans,
Colla fovet, fusus propexam in pectore barbam3
Multa super Lauso rogitat, multumque remittit,
Qui revocent, maestique ferant mandata parentis. 840
At Lausum socii exanimem super arma ferebant ,
Flentes, ingentem, atque ingenti volnere victum.
Adgnovit longe gemitum praesaga mali mens.
Canitiem multo deformat pulvere, et ambas
Ad caelum tendit palmas, et corpore inhaeret. 845
‘Tantane me tenuit vivendi, nate, voluptas,
‘Ut pro me hostili paterer succedere dextrae,
‘Quem genui? Tuane haec genitor per volnera servor,
‘Morte tua vivens? Heu, nunc misero rnihi demum

, ‘Exsilium infelix! nunc alte volnus adactuml 850

‘Idem ego, nate, tuum maculavi crimine nomen,
‘Pulsus ob invidiam solio sceptrisque paternis.
‘Debueram patriae poenas odiisque meorum:
‘Omnes per mortes animam sontem ipse dedissem!

‘Nunc vivo, neque adhuc homines lucemque relinquo! 85 5·
‘Sed linquam' Simul hoe dicens attollit in aegrum

Se femur, et, quamquam vis alto volnere tardat,

Haud delectra, equum duci iubet Hoc decus illi,

Hoc solamen erat, bellis hoc victor abibat

 

