326 P. VERGILI MARONIS

Ergo aderat promissa dies et tempora Parcae
Debita complerant, cum Turni iniuria Matrem
Admonuit ratibus sacris depellere taedas.
Hic primum nova lux oculis offulsit et ingens 110
Visus ab Aurora caelum transcurrere nimbus
Idaeique chori 3 turn vox horrenda per auras
Excidit et Troum Rutulorumque agmina complet:
‘Ne trepidate meas, Teucri, defendere naves,

‘Neve armate manus: maria ante exurere Turno ¹¹5 ,,

‘Quam sacras dabitur pinus. Vos ite solutae,

‘Ite deae pelagi: Genetrix iubet! Et sua quaeque

Continuo puppes abrumpunt vincula ripis

Delphinumque modo demersis aequora rostris

Ima petunt. Hinc virgineae (mirabile monstrum) 120

[Quot prius aeratae steterant ad litora prorae‚]

Reddunt se totidem facies pontoque seruntur„
Obstipuere animis Rutuli3 contenitus ipse

Turbatis Messapus equis; cunctatur et amnis

Rauca sonans revocatque pedem Tiberinus ab alto. 125

At non audaci Turno fiducia cessit3

Ultro animos tollit dictis atque increpat ultro:

‘Troianos haec monstra petunt3 his Iuppiter ipse

‘Auxilium solitum eripuit3 non tela neque ignes

130
‘Nec spes ulla fugae: rerum pars altera adempta est:
‘Terra autem in nostris manibus, tot milia gentes

‘Arma serunt Italae. Nil me fatalia terrent,

‘Si qua Phryges prae se iactant, responsa deorum:

‘Sat latis Venerique datum, tetigere quod arva 135 ἵ

‘Fertilis Ausoniae Troes. Sunt et mea contra

‘Fata mihi, ferro sceleratam exscindere gentem,
‘Coniuge praerepta: nec solos tangit Atn'das

‘Iste dolor, solisque licet capere arma Mycenis

“‘ Sed periisse semel satis est:’' peccare fuisset ¹40
‘Ante satis, penitus modo non genus omne perosos
‘Femineum Quibus haec medii fiducia valli
‘Fossarumque morae, leti discrimina parva,

‘Dant animos. At non viderunt moenia ‘troiae

‘Neptuni fabricata manu considere in ignes? ¹¹15 ¹

‘Sed vos, o lecti, ferro quis scindere vallum

 

