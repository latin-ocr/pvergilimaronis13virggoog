AENEIDOS LIB. VIII. 313
Hinc ad Tarpeiam sedern et Capitolia ducit,

Aurea nunc, olim silvestribus horrida dumis
Iam tum religio pavidos terrebat agrestes
Dira loci; iam tum silvam saxumque tremebant. 350
‘ Hoc nemus, hunc,' inquit, ‘frondoso vertice collem,
‘Quis deus incertum est, habitat deus; Arcades ipsum
‘ Credunt se vidisse Iovem cum saepe nigrantem
‘ Aegida concuteret dextra nimbosque cieret
‘Haec duo praeterea disiectis oppida muris, 355
‘Reliquias veterumque vides monimenta virorum ⁹
‘Hanc Ianus pater, hanc Saturnus condidit arcem:
‘Ianiculum huic, illi fuerat Saturnia nomen!
Talibus inter se dictis ad tecta subibant
Pauperis Euandri, passimque armenta videbant 360
Romanoque foro et lautis mugire Carinis.
Ut ventum ad sedes, ‘Haec’ inquit, ‘limina victor
‘Alcides subiit, haec illum regia cepit
ιΑικκὲ, hospes oontemnere opes, et te quoque dignum
‘Finge de0‚ rebusque veni non asper egenis! 365
Dixit, et angusti subter fastigia tecti
Ingentem Aenean duxit, stratisque locavit
Effultum foliis et pelle Libystidis ursae.
Nox ruit, et fuscis tellurem amplectitur alis.
At Venus haud animo nequiquam exterrita mater 370
Laurentumque minis et duro mota tumultu,
Volcanum adloquitur, thalamoque haec coniugis aureo
Incipit, et dietis divinum adspirat amorem:
‘Dum bello Argolici vastabant Pergama reges
‘Debita casurasque inimicis ignibus arces, 375
‘Non ullum auxilium miseris, non arma rogavi
‘Artis opisve tuae; nec te, carissime coniunx,
‘Incassumve tuos volui exercere labores,
‘Quamvis et Priami deberem plurima natis,
‘Et durum Aeneae flevissem saepe laborem. 380
‘Nunc Iovis imperiis Rutulomm constitit oris:
· ‘Ergo eadem supplex venio, et sanctum mihi numen
‘Arma rogo, genetrix nato. Te filia Nerei,
‘Te potuit lacrimis Tithonia flectere coniunx.
‘Aspice qui coeant populi, quae moenia clausis 385
‘Ferrum acuant portis in me exscidiumque meorum!

 

