31² P. aarum Maronis

Perfectis referunt. Ibat rex obsitus aevo,

Et comitem Aenean iuxta natumque tenebat

Ingrediens, varioque iriam sermone levabat.

Miratur facilesque oculos fert omnia circum 3¹0
Aeneas, capiturque locis, et singula laetus

Exquiritque auditque virum monimenta priorum.

Tum rex Euandrus Romanae conditor arcis:

‘Haec nemora indigenae Fauni Nymphaeque tenebant,
‘Gensque virum truncis et duro robore nata, 31 5
‘Quis neque mos neque cultus erat, nec iungere tauma,

‘Aut componere opes norant, aut parcere parto.

‘Sed rami atque asper victu venatus alebat

‘Primus ab aetherio venit Saturnus Olympo,

‘Arma lovis fugiens et regnis exsul ademptis 3²0
‘Is genus indocile ac dispersum montibus altis
‘Composuit legesque dedit, Latiumque vocari

‘Maluit his quoniam latuisset tutus in oris

‘Aurea quae perhibent, illo sub rege fuerunt

ι ‘Saecula: sic placida populos tn pace regebat; 325 ,

‘Deterior donec paulatim ac decolor aetas

‘Et belli rabies et amor successit habendi.
‘Tum manus Ausonia et gentes venere Sicanae,
‘Saepius et nomen posuit Saturnia tellus.

‘Tum reges asperque immani corpore Thybris,
‘A quo post Itali fiuvium cognomine Thybrim
‘Diximus; amisit verum vetus Albula nomen.
‘Me pulsum patria pelagique extrema sequentem
‘Fortuna omnipotens et ineluctabile fatum ,
‘His posuere lociS, matrisque egere tremenda 335 i
‘Carmentis nymphae monita et deus auctor Apollo.’
Vix ea dicta5 dehinc progressus monstrat et aram

Et Carmentaiem Romani nornine portam

Quam memorant, nymphae priscum Carmentis honorem,

Vatis fatidicae, cecinit quae prima futuros 340
Aeneadas magnos et nobile Pallanteum. “

Hinc lucum ingentem, quern Romulus acer Asylum
Rettulit, et gelida monstrat sub rupe Lupercal,

Parrhasio dictum Panos de more Lycaei.

Nec non et sacri monstrat nemus Argileti, 345
Testaturque locum, et letum docet hospitis Argi

 

