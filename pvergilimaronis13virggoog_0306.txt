Arantinos rra Vll. 297

Deserit Hesperiam, et caeli conversa per auras
Iunonem victrix adfatur voce superba:
‘ En, perfecta tibi bello discordia tristi:
‘Dic in amicitiam coeant, et foedera iungant.
‘ Quandoquidem Ausonio respersi sanguine Teucros,
‘ Hoc etiam his addam, tua si mihi certa voluntas 3
‘Finitimas in bella feram rumoribus urbes,
‘Accendamque animos insani Martis amore, 55ο
‘Undique ut auxilio veniant 3 spargam arma per agros'
Tum contra Iuno: ‘Terrorum et fraudis abunde est.
‘Stant belli causae: pugnatur comminus armis.
‘Quae fors prima dedit, sanguis novus imbuit arma.
‘Talia coniugia et tales celebrent hymenaeos 555
‘Egregium Veneris genus et rex ipse Latinus.
‘Te super aetherias errare licentius auras
‘Haud Pater ille velit, summi regnator Olympi.
‘Cede locis. Eg0, siqua super fortuna laborum est,
‘Ipsa regam! Tales dederat Saturnia voees. 560
Illa autem attollit stridentes anguibus alas,
Cocytique petit sedem, supera ardua linquens.
Est locus Italiae medio sub montibus altis,
Nobilis etfama multis memoratus in oris,
Ampsancti valles ; densis hunc frondibus atrurn 565
Urguet utrimque latus nemoris, medioque fragosus
Dat sonitum saxis et torto vertice torrens. ,
Hic specus horrendum et saevi spiracula Ditis
Monstrantur, ruptoque ingens Acheronte vorago
Pestiferas aperit fauces: quis condita Erinys, 570
Invisum numen, terras caelumque levabat.

Nec minus interea extremam Saturnia bello
Imponit regina manum. Ruit omnis in urbem
Pastorum ex acie numerus, caesosque reportant
Almonem puerum, foedatique ora Galaesi; 575
Implorantque deos, obtestanturque Latinum
Turnus adest, medioque in crimine caedis et igni
Terrorem ingeminat: Teucros in regna vocari ;
Stirpem admisceri Phrygiam; se limine pelli.
Tum, quorum attonitae Baccho nemora avia matres 580
Insultant thiasis, (neque enim leve nomen Amatae,)
Undique collecti coeunt, Martemque fatigant.

 

