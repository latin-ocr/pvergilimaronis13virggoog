334 P. VERGILI MARONIS

‘Me‚ me, adsum, qui ieci iu me convertite ferrum,
‘O Rutuli: mea fraus omnis ; nihil iste nec ausus
‘Nec potuit ς caelum hoc et conscia sidera testor:
‘Tantum infelicem nimium dilexit amicum! 43⁰ 2

Talia dicta dabat; sed viribus ensis adactus
Transabiit costas et candida pectora rumpit
Volvitur Euryalus leto, pulchrosque per artus

It cruor, inque umeros cervix conlapsa recumbit:

Purpureus veluti curn flos succisus aratro 435 j

Languescit moriens, lassove papavera collo

Demisere caput, pluvia cum sorte gravantur.

At Nisus ruit in medios solumque per omnes

Volcentem petit, in solo Volcente moratur.

Quem circum glomerati hostes hinc comminus atque hinc
Proturbant. Instat non setius ac rotat ensem 441
Fulmineum, donec Rutuli clamantis in ore

Condidit adverso et moriens animam abstulit hosti

Tum super exanimum sese proiecit amicum

Confossus, placidaque ibi demum morte quievit. 445 ἶ

,Fortunati ambo! si quid mea carmina possunt,
Nulla dies unquam memori vos eximet aevo,
Dum domus Aeneae Capitoli inmobile saxum
Accolet, imperiumque pater Romanus habebit

Victores praeda Rutuli spoliisque potiti
Volcentem exanimum flentes in castra ferebant.
Nec minor in castris luctus Rhamnete reperto
Exsangui et primis una tot caede peremptis,
Serranoque Numaque. Ingens concursus ad ipsa '
Corpora seminecesque viros tepidaque recentem
Caede locum et plenos spumanti sanguine rivos.
Adgnoscunt spolia inter se galeamque nitentem
Messapi et multo phaleras sudore receptas.

Etiam prima novo spargebat lumine terras
Tithoni croceum linquens Aurora cubile:

Iam sole infuso, iam rebus luce retectis
Turnus in arma viros, armis circumdatus ipse,
Suscitat, aeratasque acies iu proelia cogit
Quisque suas, variisque acuunt rumoribus iras
Quin ipsa arrectis, visu miserabile, in hastis
Praefigunt capita et multo clamore sequuntur

 

