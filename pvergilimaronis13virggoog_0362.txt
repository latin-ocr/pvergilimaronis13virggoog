AENEIDOS LIB. X

Protinus hasta sugit, servatque cruenta tenorem ;
Dexteraque ex humero nervis moribunda pependit.
Tum Numitor, iaculo fratris de corpore rapto,
Aenean petiit: sed non et figere contra
Est licitum, magnique femur perstrinxit Achatae.
Hic Curibus, fidens primaevo corpore, Clausus
Advenit, et rigida Dryopem ferit eminus hasta
Sub mentum, graviter pressa, pariterque loquentis
Vocem animamque rapit, traiecto gutture 3 at ille
Fronte serit terram, et crassum vomit ore cruorem.
Tres quoque Threicios Boreae de gente suprema, 350
Et tres, quos Idas pater et patria ismara mittit,
Per varios sternit casus. Accurrit Halaesus,
Auruncaeque manus 3 subit et Neptunia proles,
Insignis Messapus equis. Expellere tendunt
Nunc hi, nunc illi ; certatur limine in ipso
Ausoniae. Magno discordes aethere venti
Proelia ceu tollunt, animis et viribus aequis,
Non ipsi inter se, non nubila, non mare cedit;
Anceps pugna diu3 stant obnixa omnia contra:
Haud aliter Troianae acies aciesque Latinae
Concurrunt, haeret pede pes, densusque viro vir.

At parte exalia, qua saxa rotantia late
Inpulerat torrens arbustaque diruta ripis,
Arcadas, insuetos acies inferre pedestres,
Ut vidit Pallas Latio dare terga sequaci,
(Aspera quis natura loci dimittere quando
Suasit equos,) unum quod rebus restat egenis,
Nunc prece, nunc dictis virtutem accendit amaris:
‘Quo fugitis, socii? Per vos et sortia facta, .
‘Per ducis Euandri nomen, devictaque bella, 370
‘Spemque meam, patriae quae nunc subit aemula laudi,
‘Fidite ne pedibus. Ferro rumpenda per hostes
‘Est via Qua globus ille virum densissimus urguet,
‘Hac vos et Pallanta ducem patria alta reposcit
‘Numina nulla premunt3 mortali urguemur ab hoste 37 5
‘Mortales ς totidem nobis animaeque manusque.
‘Ecce, maris magna claudit nos obice pontus;
‘Deest iam terra fugae. Pelagus Troiamne petemus'r'
Haec ait, et medius densos prorumpit in hostes.

s. v. 1. ²3

 

