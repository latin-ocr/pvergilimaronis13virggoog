AENEIDOS LIB. IX.

‘Apparet et mecum invadit trepidantia castra?

‘Non armis mihi Volcani, non mille carinis

‘Est opus in Teucros· addant se protinus omnes
‘Etrusci socios: tenebras et inertia furta 150
‘[Palladii caesis summae custodibus arcis]

‘Ne timeant, nec equi caeca condemur m alvo ,
‘Luce palaui certum est igni circumdare muros. ⁸
‘Haud sibi cum Danais rem faxo et pube Pelasga
‘Esse ferant, decumum quos distulit Hector in annum. 15 5.
‘Nunc adeo, melior quoniam pars acta diei,

‘Quod superest, laeti bene gestis corpora rebus
‘Procurate viri, et pugnam sperate parari.'

Interea vigilum excubiis obsidere portas
. Cura datur Messapo et moenia cingere flammis; 160
Bis septem Rutuli, muros qui milite servent,

Delecti; ast illos centeni quemque sequuntur,
Purpurei cristis iuvenes auroque corusci.
Discurrunt variantque vices fusique per herbam
Indulgent vino, et vertunt crateras alinea, ‚ ¹ ¹ Α 165
Conlucent ignes3 noctem custodia ducit ,
Insomnem lude.
Haec super e vallo prospectant Troes, et armis
Alta tenent; nec non trepidi formidine portas
Explorant, pontesque et propugnacula iungunt, 170
Tela gerunt. Instat Mnestheus acerque Serestus,
Quos pater Aeneas, si quando adversa vocarent,
Rectores iuvenum et rerum dedit esse magistros.
Omnis per muros legi0, sortita periclum,
Excubat exercetque vices, quod cuique tuendum est. 175
Nisus erat portae custos, acerrimus annis,
Hyrtacides, comitem Aeneae quem¹ miserat Ida
Venatrix, iaculo celerem levibusque sagittis,
Et iuxta comes Euryalus, quo pulchrior alter
Non suit Aeneadum Troiana neque induit arma, 180
Ora puer prima signans intonsa iuventa.
- His amor unus erat, pariterque in bella ruebant:
Tum quoque communi portam statione tenebant.
Nisus ait: ‘Dine hunc ardorem mentibus addunt,
‘ Euryale, an sua cuique deus fit dira cupido? 185
‘Aut pugnam aut aliquid iamdudum invadere magnum

 

