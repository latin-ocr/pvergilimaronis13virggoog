P. VERGlLl MARONIS

AENEIDOS

LIBER SEXTUS.

Src fatur lacrimans, classique inmittit habenas

Et tandem Euboicis Cumarum adlabitur oris.
Obvertunt pelago proras3 tum dente tenaci
Ancora fundabat naves, et litora curvae
Praetexunt puppes. Iuvenum manus emicat ardens
Litus in Hesperium3 quaerit pars semina flammae

Abstrusa in venis silicis ; pars densa ferarum

Tecta rapit, silvas, inventaque flumina monstrat.

At pius Aeneas arces, quibus altus Apollo

Praesidet, horrendaeque procul secreta Sibyllae, ’ ιο
Antrum immane, petit, magnam cui mentem animumque
Delius inspirat vates, aperitque futura.

Iam subeunt Triviae lucos atque aurea tecta.

DaedaluS, ut fama est, fugiens Minoia regna,
Praepetibus pennis ausus se credere caelo, 15
Insuetum per iter gelidas enavit ad Arctos,
Chalcidicaque levis tandem super adstitit arce.

Redditus his primum terris tibi, Phoebe, sacravit
Remigium alarum, posuitque immania templa

In foribus letum Androge03 tum pendere poenas
Cecropidae iussi (miseruml) septena quotannis

Corpora natornm3 stat ductis sortibus urna

Contra elata mari respondet Cnosia tellus:

Hic crudelis amor tauri, suppostaque furto

Pasiphae, mixtumque genus prolesque biformis 25
Minotaurus inest, Veneris monimenta nefandae3

 

