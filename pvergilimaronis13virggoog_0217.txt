208 P. VERGILI MARONIS

Arma amens vidit, magnis exterrita monstris

Deriguit visu in medio 3 calor ossa reliquit ;

Labitur, et longo vix tandem tempore satur:

‘Verane te facies, verus mihi nuntius affers, 310
‘Nate dea? vivisne? aut, si lux alma recessit,

‘Hector ubi est?' dixit, lacrimasque effudit et omnem
Implevit clamore locum. Vix pauca furenti

Subicio et raris turbatus vocibus hisco:

‘Vivo equidem, vitamque extrema per omnia duco ; 315
‘Ne dubita, narn vera vides.

‘Heu quis te casus deiectam coniuge tanto

‘Excipit aut quae digna satis fortuna revisit?

‘Hectoris Andromache Pyrrhin' conubia servasi'

Deiecit vultum et demissa voce locuta est, 3²0
‘O felix una ante alias Priameia virg0,

‘Hostilem ad tumulum Troiae sub moenibus altis

‘Iussa mori, quae sortitus non pertulit ullos

‘N ec victoris heri tetigit captiva cubile!

‘Nos patria incensa diversa per aequora vectae 325

. ‘Stirpis Achilleae fastus iuvenemque superbum,

‘Servitio enixae, tulimus; qui deinde secutus
‘Ledaeam Hermionen Lacedaemoniosque hymenaeos
‘Me famulo famulamque Heleno transmisit habendam.
‘Ast illum ereptae magno flammatus amore 330
‘Coniugis et scelernm furiis agitatus Orestes

‘Excipit incautum patriasque obtruncat ad aras.
‘Morte Neoptolemi regnorum reddita cessit

‘Pars Helen0, qui Chaonios cognomine campos
‘Chaoniamque omnem Troiano a Chaone dixit,
‘Pergamaque Iliacamque iugis hanc addidit arcem.
‘Sed tibi qui cursum venti, quae sata dedere?

‘Aut quisnam ignarum nostris deus appulit oris?
‘Quid puer Ascanius? superatne et vescitur aura?
‘Quem tibi iam Troia

‘Ecqua tamen puero est amissae cura parentis?
‘Ecquid in antiquam virtutem animosque viriles

‘Et pater Aeneas et avunculus excitat Hector?'

Talia fundebat lacrimans longosque ciebat

Incassum fletus, cum sese a moenibus heros
Priamides multis Helenus comitantibus affert

 

