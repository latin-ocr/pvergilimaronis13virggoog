194 P. VERGILI MARONIS

Ultricis flammae, et cineres satiasse meorum.
Talia iactabam‚ et furiata mente ferebar‚] ,
Cum mihi se, non ante oculis tam clara, videndam
Obtulit, et pura per noctem in luce refulsit 590
Alma parens, confessa deam, qualisque videri
Caelicolis et quanta solet; dextraque prehensum
Continuit‚ roseoque haec insuper addidit ore:
‘Nate, quis indomitas tantus dolor excitat iras?
‘Quid suris? aut quonam nostri tibi cura recessit? 595
‘Non prius aspicies, ubi fessum aetate parentem
‘Liqueris Anchisen? superet coniunxne Creusa,
‘Ascaniusque puer? quos omnes undique Graiae
‘Circum errant acies, et, ni mea cura resistat,
‘Iam flammae tulerint inimicus et hauserit ensis. 600
‘Non tibi Tyndaridis facies invisa Lacaenae,
‘Culpatusve Paris, divom inclementia, divom,
‘Has evertit opes, sternitque a culmine Troiam.
‘Aspicez namque ornnem, quae nunc obducta tuenti
‘Mortales hebetat visus tibi et umida circum 605 l
‘Caligat, nubem eripiam: tu ne qua parentis
‘Iussa time, neu praeceptis parere recusa.
‘Hic‚ ubi disiectas 'moles avolsaque saxis
‘Saxa vides, mixtoque undantem pulvere sumum,
‘Neptunus muros magnoque emota tridenti 610
‘Fundamenta quatit, totamque a sedibus urbem
‘Eruit Hic Iuno Scaeas saevissima portas
‘Prima tenet, sociumque furens a navibus agmen
‘Ferro accincta vocat.
‘lam summas arces Tritonia, respice, Pallas 615
‘Insedit nimbo effulgens et Gorgone saeva.
‘Ipse Pater Danais animos viresque secundas
‘Sufficit 3 ipse deos in Dardana suscitat arma.
‘Eripe, nate, fugam, finemque inpone labori.
‘Nusquam abero, et tutum patrio te limine sistam! 620
Dixerat ; et spissis noctis se condidit umbris. t
Adparent dirae facies, inimicaque Troiae
Numina ma a deum.

‘Tum veri>n omne mihi visum considere in ignes i

r Ilium, et ex imo verti Neptunia Troia3 625

Ac veluti summis antiquam in montibus ornum

 

