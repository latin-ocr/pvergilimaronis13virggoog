narramus ara. VJ. 265

Aspectans silvam inmensam, et sic sorte precatur:
‘Si nunc se nobis ille aureus arbore ramus
‘Ostendat nemore in tanto! quando omnia vere
‘Heui nimium de te vates, Misene, locuta est.'
Vix ea fatus erat, geminae cum forte columbae
Ipsa sub 'ora viri caelo venere volantes,

Et viridi sedere solo. Tum maximus heros
Matemas adgnoscit aveS, laetusque precatur:

‘Este duces, o, si qua via est, cursumque per auras
‘ Dirigite in lucos, ubi pinguem dives opacat
‘Ramus humum. Tuque o dubiis ne defice rebuS,
‘Diva parens' Sic effatus vestigia pressit
Observans, quae signa ferant, quo tendere pergant
Pascentes illae tantum prodire voland0,

Quantum acie possent oculi servare sequentum.
Inde ubi venere ad fauces grave olentis Averni,
Tollunt se celeres liquidumque per aera lapsae
Sedibus optatis gemina super arbore sidunt,
Discolor unde auri per ramos aura refulsit.

Quale solet silvis brumali frigore viscum

Fronde virere nova, quod non sua seminat arbos

Et croceo fetu teretes circumdare truncos:

Talis erat species auri frondentis opaca

Ilice, sic leni crepitabat brattea vento

Corripit Aeneas extemplo avidusque refringit

Cunctantem, et vatis portat sub tecta Sibyllae.
Nec minus interea Misenum in litore Teucri

Flebant et cineri ingrato suprema ferebant
Principio pinguem taedis et robore secto
Ingentem struxere pyram, cui frondibus atris
Intexunt latera, et ferales ante cupressos
Constituunt, decorantque super fulgentibus annis.
Pars calidos latices et aena undantia flammis
Expediunt, corpusque lavant frigentis et ungunt.
Fit gemitus. Tum membra toro defleta reponunt,
Purpureusque super vestes velamina nota,
Coniciunt. Pars ingenti subiere feretro,

Triste ministerium, et subiectam more parentum
Aversi tenuere facem. Congesta cremantur
Turea dona, dapes, fuso crateres olivo.

 

