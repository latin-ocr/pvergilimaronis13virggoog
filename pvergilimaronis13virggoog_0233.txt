224 P. remurmuremus

Tunibus aut altis, et magnas territat urbes, ,

Tam ficti pravique tenax quam nuntia veri.

Haec tum multiplici populos sermone replebat 2
Gaudens et pariter facta atque infecta canebat: 190 l
Venisse Aenean, Troiano a sanguine cretum,

Cui se pulchra viro dignetur iungere Dido 3

Nunc hiemem inter se luxu, quam longa, fovere,

Regnorum inmemores turpique cupidine captos,

Haec passim dea foeda virum diffundit in ora 195
Protinus ad regem cursus detorquet Iarban,

Incenditque animum dictis, atque aggerat iras.

Hic Hammone satus, rapta Garamantide Nympha,
Templa Iovi centum latis inmania reguiS, η
Centum aras posuit, vigilemque sacraverat ignem, 200 l
Excubias divom aeternas, pecudumque cruore ³
Pingue solum, et variis florentia limina sertis.
Isque amens animi, et rumore accensus amaro,
Dicitur ante aras, media inter numina divom,
Multa Iovem manibus supplex orasse supinis: ²05 ἕ
‘Iuppiter omnipotens cui nunc Maurusia pictis
‘Gens epulata toris Lenaeum libat honorem,
‘Adspicis haec? an te, genitor, cum fulmina torques,
‘Nequiquam horremus, caecique in nubibus ignes ἶ
‘Terrificant animos et inania murmura miscent? 210 3
‘Femina quae nostris errans in finibus urbem
‘Exiguam pretio posuit, cui litus arandum,
‘Cuique loci leges dedimus, conubia nostra
‘Repulit ac dominum Aenean in regna recepit.
‘Et nunc ille Paris, cum semiviro comitatu, ²15
‘Maeonia mentum mitra crinemque madentem
‘Subnixus rapto potitur: nos munera templis
‘Quippe tuis serimus, famamque fovemus inanem’

Talibus orantem dictis arasque tenentem ’

Audiit omnipotens oculosque ad moenia torsit 220
Regia, et oblitos famae melioris amantes.

Tum sic Mercurium adloquitur, ac talia mandat:

‘Vade age, nate, voca Zephyros et labere pinnis,
‘Dardaniumque ducem, Tyria Carthagine qui nunc ἢ
‘Exspectat fatisque datas non respicit urbes, ²25 t
‘Adloquere‚ et celeres defer mea dicta per auras.

 

