Gaoxorcorv Lm. rr 119

Hinc albi, Clitumne, greges et maxima taurus

Victima, saepe tuo perfusi flumine sacro,

Romanos ad templa deum duxere triumphos

’ Hic ver adsiduum atque alienis mensibus aestas:

Bis gravidae pecudes, bis pomis utilis arbos. 150
At rabidae tigres absunt et saeva leonum

Semina, nec miseros lallunt aconita legentes,

Nec rapit immensos orbes per humum, neque tanto

Squameus in spiram tractu se colligit anguis.

Adde tot egregias urbes operumque laborem, 155
Tot congesta manu praeruptis oppida saxis
Fluminaque antiquos subter labentia muros

·An mare quod supra memorem, quodque adluit infra?

· Anne lacus tantos? Te, Lari maxime, teque,
Fluctibus et fremitu adsurgens Benace marino? 160
An memorem portus Lucrinoque addita claustra
Atque indignatum magnis stridoribus aequor,

Iulia qua ponto longe sonat unda refuso

Tyrrhenusque fretis immittitur aestus Auernis? ,
Haec¹ eadem argenti rivos aerisque metalla 165
Ostendit venis atque auro plurima fluxit.

,Haec genus acre virum, Marsos pubemque Sabellam, ‘scs

·Adsuetumque malo Ligurem, Volscosque verutos
Extulit, haec Decios, Marios, magnosque Camillos
Scipiadas duros bello, et te, maxime Caesar, 170
Qui nunc extremis ,Asiae iam victor in oris
Inbellem avertis Romanis arcibus Indum.

Salve, magna parens frugum, Saturnia tellus,
Magna vimm: tibi res antiquae laudis et artis
Ingredior, sanctos ausus recludere fontes, 175
[QQQQQQQQ
Nunc locus arvorum ingeniis quae robora cuique,
Quis color, et quae sit rebus natura serendis,

· Difficiles primum terrae collesque maligni,

Tenuis ubi argilla et dumosis calculus arvis, 180

Palladia gaudent silva vivacis olivae.

Indicio est tractu surgens oleaster eodem

Plurimus et strati bacis silvestribus agri.

At quae pinguis humus dulcique uligine laeta,

Quique trequens herbis et fertilis ubere campus 185

 

