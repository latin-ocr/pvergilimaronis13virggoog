174 P. VERGILI MARONIS

Et pater Aeneas iamdudum erumpere nubem
Ardebant. Prior Aenean compellat Achates:
‘Nate dea, quae nunc animo sententia surgit?
‘Omnia tuta vides, classem sociosque receptos.
‘Unus abest, medio in fluctu quem vidimus ipsi
‘Submersum ; dictis respondent cetera matris!
Vix ea latus erat, cum circumfusa repente
Scindit se nubes etin aethera purgat apertum.
Restitit Aeneas claraque in luce refulsit
Os umerosque deo similis3 namque ipsa decoram
Caesariem nato genetrix lumenque iuventae
Purpureum et laetos oculis adflarat honores:
Quale manus addunt ebori decus, aut ubi flavo
Argentum Pariusve lapis circumdatur auro.
Tum sic reginam adloquitur cunctisque repente
Inprovisus ait: ‘Coram, quem quaeritis, adsum
‘Troius Aeneas, Libycis ereptus ab undis.
‘O sola infandos Troiae miserata labores,
‘Quae nos, reliquias Danaum, terraeque marisque
‘Omnibus exhaustos iam casibus, omnium egenos
‘Urbe domo sociaS, grates persolvere dignas 600
‘Non opis est nostrae, Dido, nec quidquid ubique est
‘Gentis Dardaniae, magnum quae sparsa per orbem.
i tibi, si qua pios respectant numina, si quid (ff,
‘Usquam iustitia est et mens sibi conscia recti,
‘Praemia digna serant. Quae te tam laeta tulerunt 605
‘Saecula? qui tanti talem genuere parentes?
‘In freta dum fluvii current, dum montibus umbrae
‘Lustrabunt convexa, polus dum sidera pascet,
‘Semper honos nomenque tuum laudesque manebunt,
‘Quae me cumque vocant terrae.¹ Sic satus amicum 610
Ilionea petit dextra, laevaque Serestum,
Post alios, sortemque Gyan sortemque Cloanthum
Obstupuit primo aspectu Sidonia Dido,
Casu deinde viri tanto, et sic ore locuta est:
‘Quis te, nate dea, per tanta· pericula casus 615
‘Insequiturl quaevis immanibus applicat oris?
‘Tune ille Aeneas, quem Dardanio Anchisae
‘Alma Venus Phrygii genuit Simoentis ad undam?
‘Atque equidem Teucrum memini Sidona venire

 

