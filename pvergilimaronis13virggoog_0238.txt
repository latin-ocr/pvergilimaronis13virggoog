AENEIDOS LIB. IV. 229

‘Audiam et haec manes veniet mihi fama sub imos’
His medium dictis sermonem abrumpit, et auras
Aegra fugit, seque ex oculis avertit et aufert,
Linquens multa metu cunctantem et multa parantem 390
Dicere. Suscipiunt famulae, conlapsaque membra
Marmoreo referunt thalamo stratisque reponunt.
At pius Aeneas, quamquam lenire dolentem
Solando cupit et dictis avertere curas,
Multa gemens, magnoque animum labefactus amore, 395 ι
Iussa tamen divom exsequitur, classemque revisit.
Tum vero Teucri incumbunt, et litore celsas
Deducunt toto naves. ¹Natat uncta carina;
Frondentesque serunt remos et robora silvis
Infabricata, fugae studio. 400
Migrantes cemas, totaque ex urbe ruentes ;
Ac velut ingentem formicae farris acervom
Cum populant, hiemis memores, tectoque reponunt:
It nigrum campis agmen, praedamque per herbas
Convectant calle angusto ς pars grandia trudunt 405
Obnixae frumenta umeris; pars agmina cogunt
Castigantque moras; opere omnis semita servet.
Quis tibi tum, Dido, cernenti talia sensus,
Quosve dabas gemitus, cum litora fervere late
Prospiceres arce ex summa, totumque videres 410
Misceri ante oculos tantis clamoribus aequor?
Improbe amor, quid non mortalia pectora cogis?
Ire iterum in lacrimas, iterum temptare precando
Cogitur, et supplex animos summittere amori,
Ne quid inexpertum frustra moritura relinquat. 415
‘Anna vides toto properari litore: circum
‘Undique convenere 3 vocat iarn carbasus auras,
‘Puppibus et laeti nautae imposuere coronas.
‘Hunc ego si potui tantum sperare dolorem,
‘Et perferre, soror, potero. Miserae hoc tamen unum 420
‘Exsequere‚ Anna, mihi3 solam nam perfidus ille
‘Te colere, arcanos etiam tibi credere sensus,
‘Sola viri molles aditus et tempora noras.

‘I, soror, atque hostem supplex adfare superbum:

‘Non ego curn Danais Troianam exscindere gentem 425
‘Aulide iuravi, classemve ad Pergama misi:

 

