94 P. VERGJLI MARONIS

(Dux ego vester eram) vidi cum matre legentem.
Alter ab undecimo tum me iam acceperat annus ;
Iam fragiles poteram ab terra contingere ramos.
Ut vidi, ut perii, ut me malus abstulit errorl

Incipe Maenalios mecum, mea tibia, versus.
Nunc scio, quid sit Amor. Duris in cotibus illurn
Aut Tmaros aut Rhodope aut extremi Garamantes
Nec generis nostri puerum nec sanguinis edunt.

Incipe Maenalios mecum, mea tibia, versus.

Saevus Amor docuit natomm sanguine matrem
Commaculare manus ; crudelis tu quoque, mater,
Crudelis mater, magis at puer improbus ille.
Improbus ille puer3 cmdelis tu quoque, mater.

Incipe Maenalios mecum, mea tibia, versus.
Nunc et oves ultro fugiat lupus, aurea durae
Mala ferant quercus, narcisso floreat alnus,
Pinguia corticibus sudent electra myricae,
Certent et cycnis ululae, sit Tityrus Orpheus,
Orpheus in silvis, inter delphinas Arion.

Incipe Maenalios mecum, mea tibia, versus.
Omnia vel medium fiat mare. Vivite‚ silvae:
Praeceps aerii specula de montis in undas
Deferar3 extremum hoc munus morientis habeto.

Desine Maenalios ianr desine, tibia, versus!

Haec Damon: vos, quae responderit Alphesiboeus,
Dicite, Pierides3 non omnia possumus omnes

A. ‘Effer aquam, et molli cinge haec altaria vitta, 65
Verbenasque adole pingues et mascula tura
Coniugis ut magicis sanos avertere sacris
Experiar sensus ; nihil hic nisi carmina desunt:

Ducite ab urbe domum, mea carmina, ducite Daphnim.
Carmina vel caelo possunt deducere Lunam3 70
Carminibus Circe socios mutavit Ulixi3

, Frigidus in pratis cantando rumpitur anguis,

Ducite ab urbe domum, mea carmina, ducite Daphnim.
Tema tibi haec primum triplici diversa colore
Licia circumdo, terque haec altaria circum 75

gEffigiem duco 3 numero deus impare gaudet.

[Ducite ab urbe domurn, mea carmina, ducite Daphnim]
Necte tribus nodis ternos, Amarylli‚ colores3

 

