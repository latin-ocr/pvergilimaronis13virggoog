146 P. VERGILI MARONIS

Intima more suo sese in cunabula condent.
J‘Sin autem ad pugnam exierint-nam saepe duobus
Regibus incessit magno discordia motu;
Continuoque animos volgi et trepidantia bello
Corda licet longe praesciscere 3 namque morantes 70
Martius ifle aeris rauci canor increpat et vox
Auditur fractos sonitus imitata tubarum,
Tum trepidae inter se coeunt pinnisque comscant ·
Spiculaque exacuunt rostris aptantque lacertos,
Et circa reges ipsa ad praetoria densae 75
Miscentur magnisque vocant clamoribus hostem
Ergo ubi ver nactae sudum camposque patentes,
Erumpunt portis: concurritur, aethere in alto
Fit sonitus, magnum mixtae glomerantur in orbem
Praecipitesque cadunt3 non densior a'e're grando, 80
Nec de concussa tantum pluit ilice glandis.
Ipsi per medias acies insignibus alis
Ingentes animos angusto in pectore versant,
Usque adeo obnixi non cedere, dum gravis aut hos
Anthus versa suga victor dare terga subegit. 85
Hi motus animomm atque haec certamina tanta
Pulveris exigui iactu compressa quiescunt.
Verum ubi ductores acie revocaveris ambo,
Deterior qui visus, eum, ne prodigus obsit,
Dede neci3 melior vacua sine regnet in aula.- 90
Alter erit maculis auro squalentibus ardens ;
Nam duo sunt genera: hic melior, insignis et ore
Et rutilis clarus squamis 3 ille horridus alter
Desidia, latamque trahens inglorius alvom.
Ut binae regum facies, ita corpora plebis. 95
Namque aliae turpes horrent, ceu pulvere ab alto
Cum venit et sicco terram spuit ore viator
Aridus 3 elucent aliae et fulgore coruscant,
Ardentes auro et paribus lita corpora guttis.
Haec potior suboles, hinc caeli tempore certo roo
Dulcia mella premes, nec tantum dulcia, quantum
Et liquida et durum Bacchi domitura saporem.
At cum incerta volant caeloque examina ludunt
Contemnuntque savos et frigida tecta relinquont,
Instabiles animos ludo prohibebis inani. 105

 

