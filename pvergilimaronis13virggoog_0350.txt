AENEIDOS LIB. IX. · 341

Fulminis acta modo, quam nec duo taurea terga

N ec duplici squama lorica fidelis et auro
Sustinuit: conlapsa ruunt immania membra
Dat tellus gemitum, et clipeum super intonat ingens.
Talis in Euboico Baiamm litore quondam 710
Saxea pila cadit, magnis quam molibus ante
Constructam ponto iaciunt; sic illa ruinam
Prona trahit penitusque vadis inlisa recumbit:
Miscent se maria, et nigrae attolluntur harenae ;
Tum sonitu Prochyta alta tremit durumque cubile 715
Inarime Iovis imperiis inposta Typhoeo.
Hic Mars armipotens animum viresque Latinis
Addidit et stimulos acres sub pectore vertit
Inmisitque Fugam Teucris atrumque Timorem.
Undique conveniunt, quoniam data copia pugnae 720
Bellatorque animo deus incidit
Pandarus ut fuso germanum corpore cernit
Et quo sit fortuna loco, qui casus agat res,
Portam vi magna converso cardine torquet,
Obnixus latis umeris, multosque suorum 725
Moenibus exclusos duro in certamine linquit;
Ast alios secum includit recipitque ruentes,
Demens, qui Rutulum in medio non agmine regem
Viderit inrumpentem ultroque incluserit urbi,
Immanem veluti pecora inter inertia tigrim. 730
Continuo nova lux oculis effulsit, et arma
Horrendum sonuere ; tremunt in vertice cristae
Sanguineae, clipeoque micantia fulmina mittit.
Adgnoscunt faciem invisam atque immania membra ’
Turbati subito Aeneadae. Tum Pandarus ingens 735
Emicat ct mortis batemae fervidus ira
Effatur: ‘Non haec dotalis regia Amatae:
‘Nec muris cohibet patriis media Ardea Turnum.
‘Castra inimica vides: nulla hinc· exire potestas)
Olli subridens sedato pectore Turnus 740
‘Incipe si qua animo virtus, et consere dextram:
‘Hic etiam inventum Priamo narrabis Achillem!
Dixerat. Ille rudem nodis et cortice crudo
Intorquet summis adnixus viribus hastam:
Excepere aurae: volnus Saturnia Iuno

 

