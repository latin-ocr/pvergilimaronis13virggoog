AENEIDOS LIB. VI. 279

‘Donec longa dies, perfecto temporis orbe, 745
. ‘Concretam exemit labem, pummque reliquit
‘Aetherium sensum, atque aurai simplicis ignem.
‘Has omnes, ubi mille rotam volvere per annos,
‘Lethaeum ad fluvium deus evocat agmine magno:
‘Scilicet inmemores supera ut convexa revisant 750
‘Rursus et incipiant in corpora velle reverti!

Dixerat Anchises: natumque unaque Sibyllam
Conventus trahit in medios, turbamque sonantem:
Et tumulum capit, unde omnes longo ordine posset
Adversos legere, et venientum discere voltus. 755
‘Nunc age, Dardaniam prolem quae deinde sequatur
‘Gloria qui maneant Itala de gente nepotes,
‘Inlustres animas nostrumque in nomen ituras,
‘Expediam dictis, ⁸et te tua sata docebo.
‘Ille, vides, pura iuvenis qui nititur hasta, 760
‘Proxima sorte tenet lucis loca, primus ad auras
‘Aetherias Italo commixtus sanguine surget,
‘Silvius Albanum nomen, tua postuma proles,
‘Quem tibi longaevo serum Lavinia coniunx
‘Educet silvis regem regumque parentem ; 765
‘Unde genus Longa nostrum dominabitur Alba.
‘Proximus ille Procas, Troianae gloria gentis
‘Et Capys, et Numitor, et qui te nomine reddet
‘Silvius Aeneas, pariter pietate vel annis
‘Egregius si unquam regnandam acceperit Albam. 770
‘Qui iuvenes! quantas ostentant, aspice, vires,
‘Atque umbrata gerunt civili tempora quereul
‘Hi tibi Nomentum, et Gabios, urbemque Fidenam,
‘Hi Collatinas imponent montibus arces,
‘Pometios Castrumque Inui, Bolamque, Coramque. 775
‘Haec tum nomina emnt, nunc sunt sine nomine terrae.
‘Quin et avo comitem sese Mavortius addet
‘Romulus Assaraci quem sanguinis Ilia mater
‘Educet Viden' ut geminae stant vertice cristae,
‘Et pater ipse suo superum iam signat honore? 780
‘En huiuS, nate, auspiciis illa incluta Roma
‘Imperium terriS, animos aequabit Olympo,
‘Septemque una sibi muro circumdabit arces,
‘Felix prole virum: qualis Berecyntia mater

 

