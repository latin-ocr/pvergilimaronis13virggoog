AENEIDOS LIB XI.

‘ Militia tali, conata lacessere Teucros 3

‘Cara mihi comitumque foret nunc una mearum.
‘Verum age, quandoquidem fatis urguetur acerbis,
‘Labere, Nympha, polo, finesque invise Latinos,
‘Tristis ubi infausto committitur omine pugna
‘Haec cape, et ultricem pharetra deprome sagittam:
‘Hac quicumque sacrum violarit vulnere corpus,
‘Tros Italusue, mihi pariter det sanguine poenas.
‘Post ego nube cava miserandae corpus et arma
‘ Inspoliata feram tumulo, patriaeque reponam!
Dixit: at illa leves caeli delapsa per auras
Insonuit, nigro circumdata turbine corpus.

At manus interea muris Troiana propinquat,
Etruscique duces, equitumque exercitus omniS,
Conpositi numero in turmas. Fremit aequore toto
Insultans sonipes, et pressis pugnat habenis
Huc obversus et huc; tum late ferrcus hastis
Horret ager, campique armis sublimibus ardent.
Necnon Messapus contra, celeresque Latini,

Et cum fratre Coras, et virginis ala Camillae,
Adversi campo adparent, hastasque reductis
Protendunt longe dextris, et spicula vibrant,
Adventusque virum fremitusque ardescit equorum,
Iamque intra iactum teli progressus uterque
substiterat: subito erumpunt clamore, furentesque
Exhortantur eq'uos; fundunt simul undique tela
Crebra nivis ritu, caelumque obtexitur umbra
Continuo adversis Tyrrhenus et acer Aconteus
Conuixi incurrunt hastis, primique ruinam

Dant sonitu ingenti, perfractaque quadrupedantum
Pectora pectoribus rumpunt Excussus Aconteus 615
Fulminis in morem, aut tormento ponderis acti,
Praecipitat longe, et vitam dispergit in auras.
Extemplo turbatae acies, versique Latini

Reiciunt. parmas, et equos ad moenia vertunt
Troes agunt; princeps tunnas inducit Asylas. 620
Iamque propinquabant portis, rursusque Latini
Clamorem tollunt, et mollia colla reflectunt ;

Hi fugiunt, penitusque datis referuntur habenis.
Qualis ubi alterno procurrens gurgite pontus

 

