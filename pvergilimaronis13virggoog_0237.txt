228 P. VERGILI MARONIS

‘Hic amor, haec patria est. Si te Carthaginis arces,
‘Phoenissam Libycaeque aspectus detinet urbiS,
‘Quae tandem, Ausonia Teucros considere terra,
‘Invidia est? Et nos fas extera quaerere regna 350 i
‘Me patris Anchisae, quoties umentibus umbris
‘Nox operit terras, quoties astra ignea surgunt,
‘Admonet in somnis et turbida terret imago; l
‘Me puer Ascanius, capitisque iniuria cari, ¹
‘Quem regno Hesperiae fraudo et fatalibus arvis. 355
‘Nunc etiam interpres divom, Iove missus ab ipso,
‘(Testor utrumque caput) celeres mandata per auras
‘Detulit Ipse deum manifesto in lumine vidi
‘Intrantem muros, vocemque his auribus hausi.
‘Desine meque tuis incendere teque querellis3 360 2
‘Italiam non sponte sequor!

Talia dicentem iamdudum aversa tuetur,
Huc illuc volvens oculos totumque pererrat ,
Luminibus tacitis, et sic accensa profatur:
‘Nec tibi diva parens, generis nec Dardanus auctor, 365
‘Perfide ; sed duris genuit te cautibus horrens
‘Caucasus Hyrcanaeque admorunt ubera tigres
‘Nam quid dissimulo? aut quae me ad maiora reservo?
‘Num fietu ingemuit nostro? num lumina flexit?
‘Num lacrimas victus dedit, aut miseratus amantem est? 370
‘Quae quibus anteferam? Iam iarn nec maxima Iun0,
‘Nec Saturnius haec oculis pater aspicit aequis.
‘Nusquam tuta fides Eiectum litore, egentem
‘Excepi et regni demens in parte locavi;
‘Amissam classem, socios a morte reduxi. 375
‘Heu furiis incensa feror! Nunc augur Apollo,
‘Nunc Lyciae sorteS, nunc et Iove missus ab ipso
‘Interpres divom sert horrida iussa per auras.
‘Scilicet is superis labor est, ea cura quietos
‘Sollicitat Neque te teneo, neque dicta refello. 380

‘I, sequere Italiam ventis 3 pete regna per undas.

“ ‘Spero equidem mediis, si quid pia numina possunt, ι
‘Supplicia hausurum scopulis, et nomine Dido
‘Saepe vocaturum. Sequar atris ignibus absens;
‘Et curn frigida mors anima seduxerit artus 385
‘Omnibus umbra locis adero. Dabis, improbe, ,poenas5

 

