96 P. VERGILI MARONIS

(Quod nunquam veriti sumus) ut possessor agelli
Diceret ‘haec mea sunt ; veteres migrate coloni!
Nunc victi tristes, quoniam Fors omnia versat,
Hos illi (quod nec vertat bene) mittimus haedos.
L. Certe equidem audieram, qua se subducere colles
Incipiunt mollique iugum demittere clivo,
Usque ad aquarn et veteres iam fracta cacumina sagos
Omnia carminibus vestrum servasse Menalcam 10
M. Audieras: et fama fuit3 sed carmina tantum
Nostra valent, Lycida, tela inter Martia, quantum
Chaonias dicunt aquila veniente columbas.
Quod nisi me quacumque novas incidere lites
Ante sinistra cava monuisset ab ilice cornix, 15
Nec tuus hic Moeris nec viveret ipse Menalcas.

L. Heu, cadit in quemquam tantum scelus? heu, tua nobis ⁴

Paene simul tecum solatia rapta, Menalca?
Quis caneret Nymphas? Quis humum florentibus herbis
Spargeret, aut viridi fontes induceret umbra? 20
Vel quae sublegi tacitus tibi carmina nuper,
Cum te ad delicias ferres Amaryllida nostras:
‘Tityre, dum redeo (brevis est via) pasce capellas,
Et potum pastas age, Tityre, et inter agendum
Occursare capro (cornu leritille) caveto! 2 5
M. Immo haec, quae Varo necdum perfecta canebat:
‘Vare, tuum nomen, superet modo Mantua nobis,
Mantua vae miserae nimium vicina Cremonae,
Cantantes sublime ferent ad sidera cycni!
L. Sic tua Cyrneas fugiant examina taxos, 30
Sic cytiso pastae distendant ubera vaccae:
Incipe, si quid babes. Et me fecere poetam
Pierides, sunt et mihi carmina, me quoque dicunt
Vatem pastores, sednon ego credulus illis.
Nam neque adhuc Vario videor nec dicere Cinna 35
Digna, sed argutos inter strepere anser olores.
M Id quidem ago et tacituS, Lycida, mecum ipse volut0,
Si valeam meminisse 3 neque est ignobile carmen.
‘Huc ades, o Galatea3 quis est nam ludus in undis?
Hic ver purpureum, varios hic flumina circum 40
Fundit humus flores, hic candida populus antro
Imminet, en lentae texunt umbracula vites:

 

