300 P. VERGILI MARONIS

Tyrrhenoque boves in flumine lavit Hiberas.

Pila manu saevosque gerunt in bella dolones,

Et tereti pugnant mucrone veruque Sabello. 665

lpse pedes tegumen torquens immane leonis,

Terribili inpexum saeta, cum dentibus albis

lndutus capiti, sic regia tecta subibat,

Horridus, Herculeoque humeros innexus amictu.

Tum gemini fratres Tiburtia moenia linquunt, 670

Fratris Tiburti dictam cognomine gentem, ³

Catillusque acerque Coras, Argiva iuventus,

Et primam ante aciem densa inter tela seruntur 3

Ceu duo nubigenae cum vertice montis ab alto ἢ

Descendunt Centauri, Homolen Othrquue nivalem 675 ,

Linquentes cursu rapid03 dat euntibus ingens ’

Silva locum, et magno cedunt virgulta fragore.
Nec Praenestinae fundator defuit urbis

Volcano genitum pecora inter agrestia regem

Inventumque focis omnis quem credidit aetas, 680 ;

Caeculus. Hunc legio late comitatur agrestis;

Quique altum Praeneste viri, quique arva Gabinae

Iunonis gelidumque Anienem et roscida rivis

Hernica saxa colunt ; quos dives Anagnia pascit, Ἴ

Quos, Amasene pater. Non illis omnibus arma 685 '

Nec clipei currusve sonant. Pars maxima glandes

Liventis plumbi spargit; pars spicula gestat

Bina manu, fulvosque lupi de pelle galeros

Tegmen habent capiti; vestigia nuda sinistri

Instituere pedis, crudus tegit altera pero. 690
At Messapus, equum domitor, Neptunia proles

Quem neque fas igni cuiquam nec sternere ferm,

Iam pridem resides populos desuetaque bello

Agmina in arma vocat subito, ferrumque retractat. Χ

Hi Fescenninas acies Aequosque Faliscos 695 3

Hi Soractis habent arces Flaviniaque arva,

Et Cimini cum monte lacum lucosque Capenos.

Ibant aequati nomem, regemque canebant,

Ceu quondam nivei liquida inter nubila cycni,

Cum sese e pastu referunt, et longa canoros 700

Dant per colla modos: sonat amnis et Asia longe

Pulsa palus.

 

