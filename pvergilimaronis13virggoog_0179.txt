170 P. VERGILI MARONIS

Miratur molem Aeneas, magalia quondam,
Miratur portas strepitumque et strata viarum.
Instant ardentes Tyrii, pars ducere muros
Molirique arcem et manibus subvolvere saxa,
Pars optare locum tecto et concludere sulco
Iura magistratusque legunt sanctumque senatum.
Hic portus alii effodiunt ; hinc lata theatris
Fundamenta petunt alii, inmanesque columnas
Rupibus excidunt, scaenis decora alta futuris:
Qualis apes aestate nova per florea rura

Exercet sub sole labor, cum gentis adultos
Educuut fetus, aut curn liquentia mella

Stipant, et dulei distendunt nectare cellas,

Aut onera accipiunt venientum, aut agmine facto
Ignavum fucos pecus a praesepibus arcent;
Fervet opus, redolentque thymo fragrantia mella
⁴0 fortunati, quorum iam moenia surguntl’
Aeneas ait, et fastigia suspicit urbis.

Infert se saeptus nebula (mirabile dictu)

Lucus in urbe fuit media, laetissimus umbrae,
Quo primum iactati undis et turbine Poeni
Effodere loco signum, quod regia Iuno .
Monstrarat, caput acris equi: sic nam fore bello
Egregiam et facilem victu per saecula gentem.
Hic templum Iunoni ingens Sidonia Dido
Condebat, donis opulentum et numine dnae,
Aerea cui gradibus surgebant limina nexaeque
Aere trabes, foribus cardo stridebat aenis
Hoc primum in luco nova res oblata timorem
Leniit3 hic pn'mum Aeneas sperare salutem
Ausus et adflictis melius confidere rebus.
Namque sub ingenti lustrat dum singula templo
Reginam opperiens, dum, quae fortuna sit urbi,
Artificumque manus inter se operumque laborem 455
Miratur, videt Iliacas ex ordine pugnas
Bellaque iam fama toturn volgata per orbem,
Atridas Priamumque et saevom ambobus Achillem.
Constitit, et lacrimans ‘Quis iam locus,’ inquit, ‘Achate'
‘Quae regio in terris nostri non plena laboris? 460

 

