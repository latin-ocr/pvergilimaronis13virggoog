3⁸84 P. Veroli] Maronis

Nunc mit ad terras, scopulosque superiacit unda 625
Spumeus, extremamque sinu perfundit arenam
Nunc rapidus retro, atque aestu revoluta resorbens
Saxa fugit, litusque vado labente relinquit
Bis Tusci Rutulos egere ad moenia versos:
Bis reiecti armis respectant terga tegentes. 630
Tertia sed postquam congressi in proelia totas
Inplicuere inter se acies, legitque virum vir:
Tum vero et gemitus morientum, et sanguine in alto
Armaque corporaque et permixti caede virorum
Semianimes volvrmtur equi; pugna aspera surgit 635
Orsilochus Remuli, quando ipsum horrebat adire,
Hastam intorsit equo, ferrumque sub aure reliquit3
Quo sonipes ictu furit arduus, altaque iactat
Vulneris impatiens arrecto pectore crura
Volvitur ille excussus humi Catillus Iollan, 640
lugentemque animis, ingentem corpore et armis
Deiicit Herminium ; nudo cni vertice fulva
Caesaries, nudique humeri ; nec volnera terrent ;
Tantus in arma patet Latos huic hasta per armos
Acta tremit, duplicatque virum transfixa dolore. 645
Funditur ater ubique cruor: dant funera ferro
Certantes pulchramque petunt per volnera mortem.

At medias inter caedes exsultat Amazon,
Unum exserta latus pugnae, pharetrata Camilla:
Et nunc lenta mann spargens hastilia denset, '650
Nunc validam dextra rapit indefessa bipennem ς
Aureus ex humero sonat arcus et arma Dianae.
Illa etiam, si qnando in tergum pulsa recessit,
Spicula converso fugientia dirigit arcu .
At circum lectae comites, Larinaque virgo, 655
Tullaque, et aeratam quatiens Tarpeia securim,
Italides3 quas ipsa decus sibi dia Camilla
Delegit, pacisque bonas bellique ministras.
Quales Threiciae quum fiumina Thermodontis ,
Pulsant, et pictis bellantur Amazones armis: 660
Seu circum Hippolyten, seu quum se Martia curru
Penthesilea refert, magnoque ululante tumultu
Feminea exsultant lunatis agmina peltis.
Quem telo primum, quem postremum, aspera virgo,

 

