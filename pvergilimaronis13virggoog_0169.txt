160 P. VERGILI MARONIS

Hinc populum late regem belloque superbum
Venturum excidio Libyae: sic volvere Parcas.
Id metuens veterisque memor Saturnia belli,
Prima quod ad Troiam pro caris gesserat Argis :-
Necdum etiam causae iramm saevique dolores ²5
Exciderant animo; manet alta mente repostum
Iudicium Paridis spretaeque iniuria formae,
Et genus invisum, et rapti Ganymedis honores :-
His accensa super iactatos aequore toto
Troas, reliquias Danaum atque immitis Achilli,
Arcebat longe Latio, multosque per annos
Errabant actitatis maria omnia circum.
Tantae molis erat Romanam condere gentem
Vix e conspectu Siculae telluris in altum
Vela dabant laeti et spumas salis aere ruebant,
Cum Iuno aeternum servans sub pectore volnus
Haec secum: ‘Mene incepto desistere victam,
‘Nec posse Italia Teucrorum avertere regem?
‘Quippe vetor satis. Pallasne exurere classem
‘Argivom atque ipsos potuit submergere ponto
‘Unius ob noxam et furias Aiacis Oili?
‘lpsa, lovis rapidum iaculata e nubibus ignem,
‘Disiecitque rates evertitque aequora ventis,
‘lllum expirantem transfixo pectore flammas
‘Turbine corripuit scopuloque infixit acuto;
‘Ast ego, quae divom incedo regina, Iovisque
‘Et soror et coniunx, unacum gente tot annos
‘Bella gero. Et quisquam numen lunonis adorat.
‘Praeterea aut supplex aris imponet honoreml'
Talia flammato secum dea corde volutans
Nimborum in patriam, loca feta furentibus Austris,
Aeoliam venit. Hic vasto rex Aeolus antro
Luctantes ventos tempestatesque sonoras
Imperio premit, ac vinclis et carcere frenat.

Illi indignantes magno cum murmure montis 55 3
Circum claustra fremunt3 celsa sedet Aeolus arce ’
Sceptra tenens, mollitque animos et temperat iras:
Ni faciat, maria ac terras caelumque profundum

Quippe lerant rapidi secum verrantque per auras:
Sed Pater omnipotens speluncis abdidit atris 60 2

 

