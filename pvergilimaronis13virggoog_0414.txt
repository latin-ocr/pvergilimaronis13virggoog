AENEIDOS LIB. XII. 405

Pugna loco statuit Teucros—haud multa morantem,
Excipit in latus, et, qua fata celerrima, crudum
Trausadigit costas et crates pectoris ensem. ,
Turnus equo deiectum Amycum fratremque Diorem,
Congressus pedes, hunc venientem cuspide longa, 510

Hunc mucrone ferit curruque abscisa duorum

Suspendit capita, et rorantia sanguine portat.

Ille Talon Tanaimque neci fortemque Cethegum,

Tres uno congressu, et maestum mittit Oniten,

Nomen Echionium matrisque genus Peridiae ; 515
Hic fratres Lycia missos et Apollinis agris,

Et iuvenem exosum nequiquam bella Menoeten,

Arcada, piscosae cui circum flumina Lernae

Ars suerat pauperque domus, nec nota potentum

Munera, conductaque pater tellure serebat 5²0 .

Ac velut inmissi diversis partibus ignes

Arentem in silvam et virgulta sonantia lauro:

Aut ubi decursu rapido de montibus altis

Dant sonitum spumosi amnes, et in aequora currunt
Quisque suum populatus iter: non segnius ambo 52 5
Aeneas Turnusque ruunt per proelia3 nunc, nunc
Fluctuat ira intus: rumpuntur nescia vinci

Pectora3 nunc totis in volnera viribus itur.

Murranum hic, atavos et avorum antiqua sonantem
Nomina, per regesque actum genus omne Latinos 530
Praecipitem scopulo atque ingentis turbine saxi

Excutit, effunditque solo 3 hunc lora et iuga subter
Provolvere rotae ; crebro super ungula pulsu

Incita nec domini memomm proculcat equorum

Ille ruenti Hyllo animisque immane frementi 535
Occurrit, telumque aurata ad tempora torquet:

Olli per galeam lixo stetit hasta cerebro.

Dextera nec tua te, Graium fortissime, Cretheu,

Eripuit Turno ; nec di texere Cupencum,

Aenea veniente, sui; dedit obvia ferro 540
Pectora, nec misero clipei mora profuit acrei.

Te quoque Laurentes viderunt, Aeole, campi

Oppetere et late terram consternere tergo 3

Occidis, Argivae quern non potuere phalanges

Sternere, nec Priami regnorum eversor Achilles; 545

 

