AENEJDOS ΜΒ. X. 361

Avolsamque rapit revoluta per aequora navem. 660
Illum autem Aeneas absentem in proelia poscit3

Obvia multa virum demittit corpora morti.
Tum levis haud ultra latebras iam quaerit imago,
Sed sublime volans nubi se inmiscuit atrae:
Cum Turnum medio interea fert aequore turbo. 665
Respicit ignarus rerum ingratusque salutis,
Et duplices cum voce manus ad sidera tendit:
‘Omnipotens genitor, tanton’ me crimine dignum
.‘Duxisti‚ et tales voluisti expendere poenas?
‘Quo feror? unde abii? quae me fuga, quemve reducet?
‘Laurentesne iterum muros aut eastra videbo? 671
‘Quid manus illa virum, qui me meaque arma secuti?
‘Quosne (nefas) omnes infanda morte reliqui,
‘Et nunc palantes video, gemitumque cadentum
‘Accipio? Quid ago? aut quae iam satis ima dehiscat
‘Terra mihi? Vos o potius miserescite, venti! 676
‘In rupes, in saxa (volens vos Tumus adoro)
‘Ferte ratem, saevisque vadis inmittite Syrtis,
‘Quo neque me Rutuli, nec conscia fama sequatur?
Haec memorans, animo nunc huc, nunc fluctuat illuc, 680
An sese mucrone ob tantum dedecus amens
Induat, et crudum per costas exigat ensem 3
Fluctibus an iaciat mediis, et litora nando
Curva petat, Teucrumque iterum se reddat in arma
Ter conatus utramque viam: ter maxima iuno 685
Continuit, iuvenemque animi miserata repressit.
Labitur alta secans fluctuque aestuque secundo;
Et patris antiquam Dauni defertur ad urbem.

At Iovis interea monitis Mezentius ardens
Succedit pugnae, Teucrosque invadit ovantes. 690
Concurrunt Tyrrhenae acies, atque omnibus uni, ,
Uni odiisque viro telisque frequentibus instant
Ille, velut rup'es, vastum quae prodit in aequor,
Obvia ventorum firriis, expostaque pont0, Ἴ
Vim cunctam atque minas perfert caelique marisque, 695
Ipsa inmota maneus: prolem Dolichaonis Hebrum
Sternit humi, cum quo Latagum, Palmumque fugacem:
Sed Latagum saxo atque ingenti fragmine montis
Occupat os faciemque adversam; poplite Palmum

 

