202 I'. VERGILI MARONJS

Sanguinis et sacri pateras, animamque sepulchro
Condimus et magna supremum voce ciamus.

Inde ubi prima fides pelago, placataque venti
Dant maria et lenis crepitans vocat Auster rn altum, 70
Deducunt socii naves et litora complent
Provehimur portu, terraeque urbesque recedunt.
Sacra mari colitur medio gratissima tellus
Nereidum matri et Neptuno Aegae0, .
Quam pius Arcitenens oras et litora circum 75
Errantem Mycono e celsa Gyaroque revinxit
Immotamque coli dedit et contemnere ventos
Huc feror, haec sessos tuto placidissima portu
Accipit. Egressi veneramur Apollinis urbem.
Rex Anius, rex idem hominum Phoebique sacerdos, 80
Vittis et sacra redimitus tempora lauro
Occurrit, veterem Anchisen adgnovit amicum.
Iungimus hospitio dextras et tecta subimus

Templa dei saxo venerabar structa vetusto·

‘Da propriam, Thymbraee, domum, da moenia fessis 85 ἵ

‘Et genus et mansuram urbem; serva alt tera Troiae
‘Pergama reliquias Danaum atque immitis Achilli.
‘Quem sequimur? quove ire iubes? ubi ponere sedes?
‘Da, pater, augurium atque animis inlabere nostris.²

Vix ea fatus eram: tremere omnia visa repente, 90
Liminaque laurusque dei, totusque moveri ⁴·
Mons circum et mugire adytis cortina reclusis.

Summissi petimus terram, et vox fertur ad aures:
‘Dardanidae duri, quae vos a stirpe parentum

‘Prima tulit tellus, eadem vos ubere laeto

‘Accipiet reduces. Antiquam exquirite matrem.

‘Hic domus Aeneae cunctis dominabitur oris,

‘Et uati natorum et qui nascentur ab iltis.’

Haec Phoebus, mixtoque ingens exorta tumultu

Laetitia, et cuncti quae sint ea moenia quaerunt, 100
Quo Phoebus vocet errantes iubeatque reverti.

'l'um genitor, veterum volvens monimenta virorum,

‘Audite 0 proceres,' ait ‘et spes discite vestras.

‘Creta Iovis magni medio iacet insula ponto,

‘Mons Idaeus ubi et gentis cunabula nostrae. 105
‘Centum urbes habitant magnas, uberrima regna 3

 

