AENEIDOS LIB. VII. 295

Virgea suggeritur costis undantis aeni,
Exsultantque aestu latices 3 furit intus aquai
Fumidus atque alte spumis exuberat amnis; 465
Nec iam se capit unda; volat vapor ater ad auras.
Ergo iter ad regem polluta pace Latinum
Indicit primis iuvenum, et iubet arma parari,
Tutari Italiam, detrudere finibus hostem ;
Se satis ambobus Teucrisque venire Latinisque. 470
Haec ubi dicta dedit divosque in vota vocavit,
Certatim sese Rutuli exhortantur in arma:
Hunc decus egregium formae movet atque iuventae,
Hunc atavi reges, hunc claris dextera sactis.
Dum Turnus Rutulos animis audacibus implet, 47 5
Allecto in Teucros Stygiis se concitat alis,
Arte nova speculata locum, quo litore pulcher
Insidiis cursuque feras agitabat Iulus.
Hic subitam canibus rabiem Cocytia virgo
Obicit, et uoto nares contingit odore, 480
Ut cervum ardentes agerent: quae prima laborum
Causa fuit, belloque animos accendit agrestes.
Cervus erat forma praestanti et cornibus ingens,
Tyrrhidae pueri quem matris ab ubere raptum
Nutribant, Tyrrheusque pater, cui regia parent 485
Armenta et late custodia credita campi.
Adsuetum imperiis soror omni Silvia cura
Mollibus intexens ornabat cornua sertis,
Pectebatque semm, puroque in fonte lavabat
Ille, manum patiens mensaeque adsuetus herili, 490
Errabat silvis, rursusque ad limina nota
Ipse domum sera quamvis se nocte ferebat.
Hunc procul errantem rabidae venantis Iuli
Commovere canes, fluvio curn sorte secundo
Deflueret, ripaque aestus viridante levaret. 495
lpse etiam, eximiae laudis succensus amore,
Ascanius curvo direxit spicula cornu:
Nec dextrae erranti deus afuit, actaque multo ·
Perque utemm sonitu perque ilia venit arundo.
Saucius at quadrupes nota intra tecta refugit, 50⁰
Successitque gemens stabulis, questuque cruentus
Atque imploranti similis tectum omne replebat.

 

