GEorrcrcoru rra. JJJ. 141

Extremamque sequi aut medio procumbere campo
Pascentem et serae solam decedere nocti 3
Continuo culpam ferro compesce, priusquam
Dira per incautum serpant contagia volgus.
Non tam creber agens hiemem ruit aequore turbo, 470
Quam multae pecudum pestes. Nec singula morbi
Corpora corripiunt, sed tota aestiva repente,
Spemque gregemque simul cunctamque ab origine gentem.
Tum sciat, aerias Alpes et Norica si quis
Castella in tumulis et Iapydis arva Timavi 475
Nunc quoque post tanto videat desertaque regna
Pastorum et longe saltus lateque vacantes.

Hic quondam morbo caeli miseranda coorta est
Tempestas, totoque autumni incanduit aestu,
Et genus omne neci pecudum dedit, omne ferarum, 480
Corrupitque lacus, infecit pabula tabo.
Nec¹ via mortis erat siolex, sed ubi ignea venis
Omnibus acta sitis¹ miseros adduxerat artus,
Rursus abundabat fluidus liquor omniaque in se

· Ossa minutatim morbo conlapsa trahebat. 485

Saepe in honore deum medio stans hostia ad aram,
Lanea dum nivea circumdatur infula vitta,

Inter cunctantes cecidit moribunda ministros

Aut siquam ferro mactaverat ante sacerdos,

Inde neque impositis ardent altaria fibris 490
Nec 'responsa potest consultus reddere vates

Ac vix suppositi tinguntur sanguine cultri

Summaque ieiuna sanie infuscatur harena.

Hinc laetis vituli volgo moriuntur in herbis

Et dulces animas plena ad praesepia reddunt; 495
Hinc canibus blandis rabies venit, et quatit aegros
Tussis anhela sues ac faucibus angit obesis.

Labitur infelix studiorum atque immemor herbae

Victor equus sontesque avertitur et pede terram

Crebra serit; demissae aures, incertus ibidem 500
Sudor et ille quidem morituris frigidus, aret

Pellis et ad tactum tractanti dura resistit.

Haec ante exitium primis dant signa diebus;

Sin in processu coepit crudescere morbus,

Tum vero ardentes oculi atque attractus ab alto 505

 

