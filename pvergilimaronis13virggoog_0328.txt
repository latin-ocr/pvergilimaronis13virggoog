Aruernos ala. ΠΗ. 319

Inde alii Troiae proceres; ipse agmine Pallas
In medio, chlamyde et pictis conspectus in amis:
Qualis ubi Oceani perfusus Lucifer unda,
Quem Venus ante alios astrorum diligit ignes, 590
Extulit os sacrum caelo tenebrasque resolvit„
Stant pavidae in muris matres, oculisque sequuntur
Pulveream nubem et fulgentes aere catervas.
Olli per dumos, qua proxuma meta viarum,
Armati tendunt: it clamor, et agmine facto 595
Quadrupedante putrem sonitu quatit ungula campum.
Est ingens gelidum lucus prope Caeritis amnem,
Religione patrum late sacer; undique colles
Inclusere cavi et nigra nemus abiete cingunt.
Silvano lama est veteres sacrasse Pelasgos, 600
Arvorum pecorisque deo, lucumque diemque,
Qui primi fines aliquando habuere Latinos
Haud procul hinc Tarcho et Tyrrheni tuta tenebant
Castra locis, celsoque omnis de colle videri
Iam poterat legio, et latis tendebat in arvis. 605
Huc pater Aeneas et bello lecta iuventus
Succedunt, fessique et equos et corpora curant

At Venus aetherios inter dea candida nimbos
Dona ferens aderat; natumque in valle reducta
Ut procul et gelido secretum flumine vidit, 610
Talibus adfata est dictis, seque obtulit ultro:
‘En perfecta mei promissa coniugis arte
‘Munera ne mox aut Laurentes, nate, superbos
‘Aut acrem dubites in proelia poscere Tumum.’
Dixit, et amplexus nati Cytherea petivit ; 615
Arma sub adversa posuit radiantia quercu.
Ille deae donis et tanto laetus honore
Expleri nequit, atque oculos per singula volvit,
Miraturque interque manus et bracchia versat
Terribilem cristis galeam flammasque vomentem, 620
Fatilerumque ensem, loricam ex aere rigentem,
Sanguineam, ingentem, qualis curn caerula nubes
Solis inardescit radiis longeque refulget 3
Tum leves ocreas electro auroque recocto,
Hastamque, et clipei non enarrabile textum. 625
lllic res Italas Romanorumque triumphos,

 

