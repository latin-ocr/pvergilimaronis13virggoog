108 P, VERGILI MARONJS

Nunc facilis rubea texatur fiscina virga,

Nunc torrete igni fruges, nunc frangite saxo.

Quippe etiam festis quaedam exercere diebus

Fas et iura sinunt: rivos deducere nulla

Relligio vetuit, segeti praetendere saepem, 270

Insidias avibus moliri, incendere vepres,
Balantumque gregem fluvio mersare salubri.
Saepe oleo tardi costas agitator aselli
Vilibus aut onerat pomis, lapidemque revertens
Incusum aut atrae massam picis urbe reportat. 275
Ipsa dies alios alio dedit ordine Luna
Felices operum. Quintam fuge: pallidus Orcus
Eumenidesque satae; tum partu Terra nefando
, Coeumque Iapetumque creat saevomque Typhoea
Et coniuratos caelum rescindere frat tres. 280
Ter sunt conati imponere Pelio Ossam
Scilicet, atque Ossae frondosum involvere Olympum ;
Ter pater extructos disiecit fulmine montes
Septima post decimam felix et ponere vitem
Et prensos domitare boves et licia telae 285
Addere. Nona fugae melior, contraria furtis.
Multa adeo gelida melius se nocte dedere,
Aut cum sole novo terras irrorat Eous.
Nocte leves melius stipulae, nocte arida prata ,
Tondentur, noctes lentus non deficit umor. 290
Et quidam seros hiberni ad luminis ignes
Pervigilat, ferroque faces inspicat acut03
Interea longum cantu solata laborem
Arguto coniunx percurrit pectine telas,
Aut dulcis musti Volcano decoquit umorem 295
Et foliis undam trepidi despumat aheni.
At rubicunda Ceres medio succiditur aestu,
Et medio tostas aestu terit area fruges.
Nudus ara, sere nudus ; hiemps ignava colono
Frigoribus parto agricolae plerumque fruuntur, 300
Mutuaque inter se laeti convivia curant
Invitat genialis hiemps curasque resolvit,
Ceu pressae cum iam portum tetigere carinae
Puppibus et laeti nautae imposuere coronas.
Sed tamen et quernas glandes tum stringere tempus 305

 

