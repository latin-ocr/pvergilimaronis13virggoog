AENEIDOS ΜΒ. VII. 299 V

Ardet inexcita Ausonia atque immobilis ante.
Pars pedes ire parat campis, pars arduus altis
Pulverulentus equis furit: omnes anna requirunt. 625
Pars leves clipeos et spicula lucida tergunt
Arvina pingui, subiguntque in cote secures;
Signaque serre iuvat, sonitusque audire tubarum.
Quinque adeo magnae positis incudibus urbes
Tela novant, Atina potens, Tiburque superbum, 630
Ardea Crustumerique. et turrigerae Antemnae.
Tegmina tuta cavant capitum, flectuntque salignas
Umbonum crates3 alii tlroracas aenos,
Aut leves ocreas lento ducunt argento.
Vomeris huc et falcis honos, huc omnis aratri ⁶35
· Cessit amor; recoquunt patrios fornacibus enses.
Classica iamque sonant 3 it bello tessera signum.
Hic galeam tectis trepidus rapit 5 ille frementes
Ad iuga cogit equos, clipeumque auroque trilicem
Loricam induitur, fidoque accingitur ense. 640
Pandite nunc Helicona, deae, cantusque movete,
Qui bello exciti reges, quae quemque secutae
Complerint campos acies, quibus Itala iam tum
Floruerit terra alma viris, quibus arserit armis.
Et meministis enim, divae, et memorare potestis: 645
Ad nos vix tenuis famae perlabitur aura
Primus init bellurn Tyrrhenis asper ab oris
Contemptor divom Mezentius, agminaque armat.
Filius huic iuxta Lausus, quo pulchrior alter
Non fuit, excepto Laurentis corpore Turni. 650
Lausus, equum domitor debellatorque feramm,
Ducit Agyllina nequiquam ex urbe secutos
Mille viros 3 dignus, patriis qui laetior esset
Imperiis, et cui pater haud Mezentius esset.
Post hos insignem palma per gramina currum ⁶55
Victoresque ostentat equos satus Hercule pulchro
Pulcher Aventinus3 clipeoque insigne paternum
Centum angues, cinctamque gerit serpentibus Hydram ;
Collis Aventini silva quem Rhea sacerdos
Furtivum partu sub luminis edidit oras, -660
Mixta deo mulier, postquam Laurentia victor
Geryone extincto Tirynthius attigit arva,

 

