P. VERGILI MARONIS

AENEIDOS

LIBER DECIMUS·

Pnnnrrun interea domus omnipotentis Olympi,

Conciliumque vocat divom pater atque hominum rex

Sideream in sedem, terras unde arduus omnes,

Castraque Dardanidum adspectat, populosque Latinos

Considunt tectis bipatentibus. incipit ipse: 5
‘Caelicolae magni, quianam sententia vobis

‘Versa retro, tantumque animis certatis iniquis?

‘Abnueram bello ltaliam concurrere Teucris

‘Quae contra vetitum discordia? quis metus aut hos

‘Aut hos arma sequi, fenumque lacessere suasit? ro

‘Adveniet iustum pugnae, ne arcessite, tempus,

‘Cum sera Karthago Romanis arcibus olim

‘Exitium magnum atque Alpes inmittet apertas·

‘Tum certare odiis, tuni res rapuisse licebit

‘Nunc sinite, et placidum laeti conponite foedus315
Iuppiter haec pauciS, at non Venus aurea contra

Pauca refert:

O pater, o hominum divomque aeterna potestas!

‘Namque aliud quid sit, quod iam inplorare queamus?

‘Cernis ut insultent Rutuli, Turnusque seratur 20

 

