GEORGICON LIB. I V.

Ardebat caelo et medium sol igneus orbem
Hauserat 3 arebant herbae, et cava flumina siccis
Faucibus ad limum radii tepefacta coquebant:
Cum Proteus consueta petens e fluctibus antra
Ibat; eum vasti circum gens umida ponti 430
Exultans rorem late dispergit amarum 3 '
Sternunt se somno diversae in litore phocae:
· Ipse, velut stabuli custos in montibus olim,
Vesper ubi e pastu vitulos ad tecta reducit
Auditisque lupos acuunt balatibus agni, 435
Considit scopulo medius, numerumque recenset.
Cuius Aristaeo quoniam est oblata facultas,
Vix defessa senem passus componere membra
Cum clamore ruit magno manicisque iacentem
Occupat Ille suae contra· non immemor artis 440
Omnia transformat sese in miracula rerum,
Ignemque horribilemque feram fluviumque liquentem.
Verum ubi nulla fugam reperit fallacia, victus
In sese redit atque hominis tandem ore locutus:
‘Nam quis te, iuvenum confidentissime, nostras 445
‘Iussit adire domos? quidve hinc petis?' inquit. At ille:
‘Scis, Proteu 5 scis ipse 3 neque est te fallere quicquam;
‘Sed tn desine velle. Deum praecepta secuti
‘Venimus hinc lassis quaesitum oracula rebus!
Tantum effatus. Ad haec vates vi denique multa 450
Ardentes oculos intorsit lumine glauco
Et graviter frendens sic fatis ora resolvit:

‘Non te nullius exercent numinis irae3
‘Magna luis commissa: tibi has miserabilis Orpheus
‘Haudquaquam ob meritum poenas, ni fata resistant, 45 5
‘Suscitat, et rapta graviter pro coniuge saevit.
‘Illa quidem, dum te fugeret per fiumina praeceps
‘Immanem ante pedes hydrum moritura puella
‘Servantem ripas alta non vidit in herba
‘At chorus aequalis Dryadum clamore supremos 460
‘Implerunt montes3 flerunt Rhodopeiae arces
‘Altaque Pangaea et Rhesi Mavortia tellus
‘Atque Getae atque Hebrus et Actias Orithyia*¹
‘Ipse cava solans aegrum testudine amorem
‘Te, dulcis coniunx, te solo in litore secum, 465

 

