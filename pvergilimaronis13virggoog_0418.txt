s AENEJDOS rra. xm 409

Turnus, et obtutu tacito stetit; aestuat ingens
Uno in corde pudor mixtoque insania luctu
Et furiis agitatus amor et conscia virtus.
Ut primum discussae umbrae et lux reddita menti,
Ardentes oculorum orbes ad moenia torsit 670
Turbidus, eque rotis magnam respexit ad urbem
Ecce autem, flammis inter tabulata volutus
Ad caelum undabat vertex turrimque tenebat,
Turrim, compactis trabibus quam eduxerat ipse
Subdideratque rotas pontesque instraverat altos 675
‘Iam iam fata, soror superaut; absiste morari ;
‘Quo deus et quo dura vocat Fortuna, sequamur.
‘Stat conferre manum Aeneae, stat, quidquid acerbi est,
‘Morte pati; neque me indecorem, germana, videbis
‘Ammius Hunc, oro, sine me furere ante furorem! 680
Dixit, et e curru saltum dedit ocius arvis,
Perque hostes, per tiela ruit, maestamque sororem
Deserit, ac rapido cursu media agmina rumpit.
Ac veluti montis saxum de vertice praeceps
Cum ruit, avolsum vente, seu turbidus imber 685
Proluit, aut annis solvit sublapsa vetustas;
Fertur in abruptum magno mons inprobus actu,
Exsultatque solo, silvas armenta virosque
Involvens secum: disiecta per agmina Turnus
Sic urbis ruit ad muros, ubi plurima fuso 690
Sanguine terra madet, striduntque hastilibus aurae3
significatque manu, et magno simul incipit ore:
‘Parcite iam, Rutuli, et vos tela inhibete, Latini ;
‘Quaecumque est Fortuna, mea est: me verius unum
‘Pro vobis foedus luere, et decernere ferro! 695
Discessere omnes medii, spatiumque dedere.

At pater Aeneas, audito nomine Turni,
Deserit et muros, et summas deserit arces,
Praecipitatque moras omnes, opera omnia rumpit,
laetitia exsultans, horrendumque intonat armis: 700
Quantus Athos, aut quantus Eryx, aut ipse, coruscis
Cum fremit ilicibus, quantus, gaudetque nivali
Vertice se attollens pater Appenninus ad auras.
Iam vero et Rutuli certatim et Troes et omnes
Convertere oculos Itali, quique alta tenebant 705

 

