¹30 P. VERGILI MARONIS

In foribus pugnam ex auro solidoque elephanto
Gangaridum faciam victorisque arma Quirini,
Atque hic undantem bello magnumque fluentem
Nilum, ac navali surgentes aere columnas.
Addam urbes Asiae domitas pulsumque Niphaten 30
Fidentemque suga Parthum versisque sagittis,
Et duo rapta manu diverso ex hoste tropaea
Bisque triumphatas utroque ab litore gentes
Stabunt et Parii lapides, spirantia signa,
Assaraci proles demissaeque ab Iove gentis 35
Nomina, Trosque parens et Troiae Cynthius auctor.
Invidia infelix Furias amnemque severum
Cocyti metuet tortosque Ixionis angues
Immanemque rotam et non exsuperabile saxum.
Interea Dryadum silvas saltusque sequamur
IntactoS, tua, Maecenas, haud mollia iussa.
Te sine nil altum mens incohat; en age segnes
Rumpe moras ; vocat ingenti clamore Cithaeron
Taygetique canes domitrixque Epidaurus equorum
Et vox adsensu nemorum ingeminata remugit 45
Mox tamen ardentes accingar dicere pugnas
Caesaris, et nomen fama tot serre per annos,
' ni prima quot abest ab origine Caesar.
Seu quis Olympiacae miratus praemia palmae
Pascit equos, seu quis fortes ad aratra iuvencos 50
Corpora praecipue matrum legat. Optuma torvae
Forma bovis, cui turpe caput, cui plurima cervix,
Et crurum tenus a mento palearia pendent;
Tum longo nullus lateri modus, omnia magna,
Pes etiam, et camuris hirtae suh cornibus aures. 55
Nec mihi displiceat maculis insignis et alb0,
Aut iuga detractans interdumque aspera comu
Et faciem tauro propior, quaeque ardua tota,
Et gradiens ima verrit vestigia cauda
Aetas Lucinam iustosque pati hymenaeos
Desinit ante decem, post quattuor incipit annos,
Cetera nec feturae habilis nec fortis aratris.
’ Interea, superat gregibus dum laeta iuventas,
Solve mares; mitte in Venerem pecuaria primuS,
Atque aliam ex alia generando suffice prolem. 65

 

