192 P. VERGILI MARONIS

Urbis uti captae casum convolsaque vidit

Limina tectorum, et medium in penetralibus hostem,
Arma diu senior desueta trementibus aevo

Circumdat nequiquam umeris, et inutile terrum 510

Cingitur, ac densos fertur moriturus in hostes.

Aedibus in mediis nudoque sub aetheris axe

Ingens ara tuit iuxtaque veterrima laurus,

Incumbens arae atque umbra complexa penates.

Hic Hecuba et natae nequiquam altaria circum, 515 η

Praecipites atra ceu tempestate columbae,

Condensae et divom amplexae simulacra sedebant

Ipsum autem sumptis Priamum iuvenalibus armis

Ut vidit, ‘Quae mens tam dira, miserrime coniunx,

‘Impulit his cingi telis? aut quo ruis?' inquit 520

‘Non tali auxilio, nec defensoribus istis

‘Tempus eget3 non, si ipse meus nunc adforet Hector.

‘Huc tandem concede3 haec ara tuebitur omnes,

‘Aut moriere simul! Sic ore effata recepit

Ad sese, et sacra longaevom in sede locavit. 525
‘Ecce autem elapsus Pyrrhi de caede Polites,

Unus natorum Priami, per tela, per hostes

Porticibus longis fugit, et vacua atria lustrat

Saucius Illum ardens infesto volnere Pyrrhus

Insequitur, iam iamque manu tenet et premit hasta 530

Ut tandem ante oculos evasit et ora parentum,

Concidit, ac multo vitam cum sanguine fudit

Hic Priamus, quamquam in media iam morte tenetur,

Non tamen abstinuit, nec voci iraeque pepercit.

‘At tibi pro scelere,’ exclamat, ‘pro talibus ausis, 535

‘Di‚ si qua est caelo pietas, quae talia curet,

‘Persolvant grates dignas, et praemia reddant

‘Debita qui nati coram me cernere letum

‘Fecisti et patrios foedasti funere voltus.

‘At non ille, satum quo te mentiris, Achilles 540

‘Talis in hoste fuit Priamo 3 sed iura fidemque .

‘Supplicis erubuit, corpusque exsangue sepulcro

‘Reddidit Hectoreum, meque in mea regna remisit'

Sic fatus senior, telumque inbelle sine ictu

Coniecit, rauco quod protinus aere repulsum, 545

Et summo clipei nequiquam umbone pependit

 

