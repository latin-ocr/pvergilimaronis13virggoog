220 p. 'vsrorrrrrfrrrorvrs

‘Ante Pudor, quam te violo, aut tua iura resolv0.
‘Ille meos, primus qui me sibi iunxit, amores
‘Abstulit; ille habeat secum servetque sepulchro.'
Sic effata sinum lacrimis implevit obortis.
Anna refert: ‘O luce magis dilecta sorori,
‘Solane perpetua maerens carpere iuventa,
‘Nec dulces natos, Veneris nec praemia noris?
‘Id cinerem aut manes credis· curare sepultos?
ιΕεῖο, aegram nulli quondam flexere mariti,
‘Non Libyae, non ante Tyro ; despectus Iarbas,
‘Ductoresque alii, quos Afn'ca terra triumphis
‘Dives alit: placitone etiam pugnabis amori? ,
‘Nec venit in mentem, quorum consederis arvis?
‘Hinc Gaetulae urbes genus insuperabile bella 40
‘Et Numidae infreni cingunt, et inhospita Syrtis;
‘Hinc deserta siti regio, lateque furentes
‘Barcaei Quid bella Tyro surgentia dicam
‘Germanique minas? Δ
‘Dis equidem auspicibus reor et Iunone secunda 45
‘Hunc cursum iliacas vento tenuisse carinas
‘Quam tu urbem, soror, hanc cernes, quae surgere regna
‘Coniugio tali! Teucmm comitantibus armis,
‘Punica se quantis attollet gloria rebus!
‘Tu modo posce deos veniam, sacrisque litatis 50
‘Indulge hospitio, causasque innecte morandi,
‘Dum pelago desaevit hiemps et aquosus Orion,
‘Quassataeque rates, dum non tractabile caelum!
His dictis incensum animum inflammavit amore,
Spemque dedit dubiae menti, solvitque pudorem. 55
Principio delubra adeunt, pacemque per aras
Exquirunt: mactant lectas de more bidentes
Legiferae Cereri Phoeboque patrique Lyaeo,
Iunoni ante omnes, cui vincla iugalia curae.
Ipsa, tenens dextra pateram, pulcherrima Dido 60
Candentis vaccae media inter cornua fundit ;
Aut ante ora deum pingues spatiatur ad aras,
Instauratque diem donis, pecudumque reclusis
Pectoribus inhians spirantia consulit exta
Heu vatum ignarae mentes! quid vota furentem, 65
Quid delubra iuvant? Est molles flamma medullas

 

