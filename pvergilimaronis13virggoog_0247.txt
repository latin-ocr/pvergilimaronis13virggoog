238 P. VERGILI MARONIS

‘Iamdudum et frustra cerno te tendere contra
‘Flecte viam velis. An sit mihi gratior ulla,
‘Quove magis fessas optem demittere naves,
‘Quam quae Dardanium tellus mihi servat Acesten, 30
‘Et patris Anchisae gremio complectitur ossa? -
Haec ubi dicta, petunt portus, et vela secundi
Intendunt &phyri3 fertur cita gurgite classis,
Et tandem laeti notae advertuntur arenae.
At procul excelso miratus vertice montis
Adventum sociasque rates occurrit Acestes,
Horridus in iaculis et pelle Libystidis ursae 3 '
Troia Crimiso conceptum flumine mater
Quem genuit. Veterum non inmemor ille parentum
Gratatur reduces et gaza laetus agresti 40
Excipit, ac fessos opibus solatur amicis.
Postera eum primo stellas oriente iugarat
Clara dies, socios in coetum litore ab omni
Advocat Aeneas, tumulique ex aggere fatur:
‘Dardanidae magni, genus alto a sanguine divom, 45
‘Annuus exactis completur mensibus orbis,
‘Ex quo reliquias divinique ossa parentis
‘Condidimus terra, maestasque sacravimus aras.
‘lamque dies, nisi fallor, adest, quem semper acerbum,
‘Semper honoratum, sic di voluistis, habebo. 50
‘Hunc ego Gaetulis agerem si Syrtibus exsul,
‘Argolicove mari deprensus, et urbe Mycenae,
‘Annua vota tamen sollemnesque ordine pompas
‘Exsequerer, strueremque suis altaria donis.
‘Nunc ultro ad cineres ipsius et ossa parentis, 55
¹ ‘Haud equidem sine mente reor, sine numine divom,
‘Adsumus, et portus delati intramus amicos.
‘Ergo agite, et laetum cuncti celebremus honorem;
‘Poscamus ventos, atque haec me sacra quotannis
‘Urbe velit posita templis sibi terre dicatis. 60
‘Bina boum vobis Troia generatus Acestes
‘Dat numero capita in naves; adhibete Penates
‘Et patrios epulis et quos colit hospes Acestes.
‘Praeterea si nona diem mortalibus almum
‘Aurora extulerit radiisque retexerit orbem, 65
, ‘Prima citae Teucris ponam certamina classis 3 ·

 

