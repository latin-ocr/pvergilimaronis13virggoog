400 P. VERGILI MARONIS

Ense sequens nudo superimminet 3 ille securi
Adversi frontem mediam mentumque reducta
Disiicit, et sparso late rigat arma cruore.

’ Olli dura quies oculos et ferreus urguet

Somnus ; in aeternam conduntur lumina noctem. 31⁰
At pius Aeneas dextram tendebat inermem ·

Nudato capite, atque suos clamore vocabat:

‘Quo ruitis? quaeve ista repens discordia surgit?

‘O cohibete iras! ictum iam foedus, et omnes

‘Compositae leges ; mihi ius concurrere soli, 315

‘Me sinite, atque auferte metus: ego foedera faxo

‘.Firma manu; Turnum debent haec iam mihi sacra'

Has inter voces, media inter talia verba,

Ecce, viro stridens alis adlapsa sagitta est,

Incertum, qua pulsa manu, quo turbine adacta, 3²0

Quis tantam Rutulis laudem, casusne deusne, '

Attulerit3 pressa est insignis gloria facti,

Nec sese Aeneae iactavit volnere quisquam.

Turnus, ut Aenean cedentem ex agmine vidit

Turbatosque duces, subita spe fervidus ardet; 325

Poscit equos atque armasimul, saltuque superbus

Emicat in currum, et manibus molitur habenas

Multa virum volitans dat sortia corpora leto;

Semineces volvit multos aut agmina curru ἵ

Proterit‚ aut raptas fugientibus ingerit hastas. 330 r

Qualis apud gelidi eum flumina concitus Hebri ’

Sanguineus Mavors clipeo increpat atque furentes

Bella movens inmittit equos ; illi aequore aperto

Ante Notos Zephyrumque volant; gemit ultima pulsu ,

Thraca pedum 3 circumque atrae Formidinis ora, 335 A

Iraeque, Insidiaeque, dei comitatus, aguntur:

Talis equos alacer media inter proelia Turnus

Fumantis sudore quatit, miserabile caesis

Hostibus insultans ; spargit rapida ungula rores Ι

Sanguiueos, mixtaque cruor calcatur harena 340

Iamque neci Sthenelumque dedit Thamyrimque Pholumque

Hunc congressus et hunc, illum eminus3 eminus ambo

Imbrasidas, Glaucum atque Laden, quos Imbrasus ipse

Nutrierat Lycia, paribusque ornaverat armis

Vel conferre manum, vel equo praevertere ventos. 345

 

