388 P. VERGILI MARONIS

‘Summe deum, sancti custos Soractis Apollo, 785 i
‘Quem primi colimus, cui pineus ardor acervo
‘Pascituq et medium freti pietate per ignem
‘Cultores multa premimus vestigia pruna ;
‘Da Pater, hoc nostris aboleri dedecus armis,
‘Omnipotens Non exuvias, pulsaeve tropaeum 790
‘Virginis aut spolia ulla peto: mihi cetera laude'm
‘Facta ferent: haec dira meo dum volnere pestis
‘Pulsa cadat, patrias remeabo inglorius urbes!
Audiit, et voti Phoebus succedere partem
Mente dedit3 partem volucres dispersit in auras. 795 3
Sterneret ut subita turbatam morte Camillam,
Adnuit oranti: reducem ut patria alta videret,
Non dedit, inque notos vocem vertere procellae.
Erg0‚ ut missa manu sonitum dedit hasta per auras,
Convertere animos acres oculosque tulere 800
Cuncti ad reginam Volsci. Nihil ipsa neque aurae
Nec sonitus memor, aut venientis ab aethere teli;
Hasta sub exsertam donec perlata papillam
Haesit, virgineumque alte bibit acta cruorem.
Concurrunt trepidae comites, dominamque ruentem 805
Suscipiunt. Fugit ante omnes exterritus Arruns,
Laetitia mixtoque metu ; nec iam amplius hastae
Credere, nec telis occurrere virginis audet
Ac velut ille, prius quam tela inimica sequantur,
Continuo in montes sese avius abdidit altos 810 ,
Occiso pastore lupus, magnove iuvenc0, i
Conscius audacis facti, caudamque remulcens
Subiecit pavitantem utero, silvasque petivit:
Haud secus ex oculis se turbidus abstulit Arrunte,
Contentusque fuga mediis se inmiscuit armis. 815 ⁴
Illa manu moriens telum trahit: ossa sed inter
Ferreus ad costas alto stat vulnere mucro.

Labitur exsanguis; labuntur frigida leto
Lumina, purpureus quondam color ora reliquit
Tum sic exspirans Accam, ex aequalibus unam, 820 i
Adloquitur, fida ante alias quae sola Camillae, ³
Quicum partiri curas3 atque haec ita fatur:

‘Hactenus Acca soror, potui3 nunc volnus acerbum
‘Conficrt et tenebris nigrescunt omnia circum.

 

