354 P. VERGILI MARONIS

Obvius huic primurn, fatis adductus iniquis, 380
Fit Lagus: hunc, magno vellit dum pondere saxum,
Intorto figit telo, discrimina costis

Per medium qua spina dabat3 hastamque receptat
Ossibus haerentem. Quem non super occupat Hisbo,
Ille quidem hoc sperans: nam Pallas ante ruentem, 385
Dum furit, incautum crudeli morte sodalis,

Excipit, atque ensem tumido in pulmone recondit

Hinc Sthenelum petit, et Rhoeti de gente vetusta
Anchemolum, thalamos ausum incestare novercae.

Vos etiam, gemini, Rutulis cecidistis in arvis,

Daucia, Lan'de Thymberque, simillima proles,

Indiscreta suis gratusque parentibus error;

At nunc dura dedit vobis discrimina Pallas:

Nam tibi, Thymbre, caput Euandrius abstulit ensis:

Te decisa suum, Laride, dextera quaerit,

Semianimesque micant digiti, ferrumque retractant
Arcadas accensos monitu, et praeclara tuentes

Facta viri, mixtus dolor et pudor armat in hostes

Tum Pallas biiugis fugientem Rhoetea praeter

Traiicit. Hoc spatium tantumque morae fuit Ilo ;

llo namque procul validam direxerat hastam: Ι
Quam medius Rhoeteus intercipit, optime Teuthra,

Te fugiens, fratremque Tyren3 curruque volutus ¹
Caedit semianimis Rutulorum calcibus arva„

Ac velut, optato ventis aestate coortis,

Dispersa inmittit silvis incendia pastor,

Correptis subito mediis, extenditur una

Horrida per latos acies Volcania campos 3

Ille sedens victor flammas despectat ovantes: ’
Non aliter socium virtus coit omnis in unum,
Teque iuvat, Palla Sed bellis acer Halaesus
Tendit in adversos, seque in sua colligit arma
Hic mactat Ladona, Pheretaque, Demodocumque:
Strymonio dextram fulgenti deripit ense

Elatam in iugulum ; saxo ferit ora Thoantis,
Ossaque dispersit cerebro permixta cruent0.

Fata canens silvis genitor celarat Halaesum ς
Ut senior leto canentia lumina solvit,

Iniecere manum Parcae, telisque sacrarunt

 

