278 1². aarum MARONJS

Lethaeamque domos placidas qui praenatat amnem 705
Hunc circum innumerae gentes populique volabant 3
Ac velut in pratis ubi apes aestate serena
Floribus insidunt variis, et candida circum
Lilia sunduntur; strepit omnis murmure campus.
Horrescit visu subito causasque requirit 710
Inscius Aeneas, quae sint ea flumina porro,
Quive viri tanto complerint agmine ripas.
Tum pater Anchises: ‘Animae quibus altera fato
‘Corpora debentur, Lethaei ad fluminis undam
‘Securos latices et longa oblivia potant 715
‘Has equidem memorare tibi atque ostendere coram
‘Iampridem hanc prolem cupio enumerare meorum:
‘Quo magis Italia mecum laetere reperta'
‘O pater, anne aliquas ad caelum hinc ire putandum cst
‘Sublimes animas, iterumque in tarda reverti 7²0
‘Corporai Quae lucis miseris tam dira cupido?’
‘Dicam equidem, nec te suspensum, nate, tenebo 5'
Suscipit Anchises, atque ordine singula pandit

‘Principio caelum ac terras camposque-liquentes
‘Lucentemque globum Lunae Titaniaque astra 725
‘Spiritus intus alit: totamque infusa per artus ’
‘Mens agitat molem, et magno se corpore miscet.
‘Inde hominum pecudumque genus vitaeque volantum
‘Et quae marmoreo fert monstra sub aequore pontus.
‘Igneus est ollis vigor et caelestis origo 73⁰ χ
‘Seminibus quantum non noxia corpora tardant Ϊ
‘Terrenique hebetant artus moribundaque membra l
‘Hinc metuunt cupiuntque, dolent gaudentque, neque auras
‘Dispiciunt clausae tenebris et carcere caeco, ,
‘Quin et supremo cum lumine vita reliquit, 735 p
‘Non tamen omne malum miseris nec funditus omnes

‘Corporeae excedunt pestes, penitusque necesse est
‘Multa diu concreta modis inolescere miris.

‘Ergo exercentur poenis, veterumque malorum
‘Supplicia expendunt Aliae panduntur inanes 740
‘Suspensae ad ventos3 aliis sub gurgite vasto

‘Insectum eluitur scelus, aut exuritur igni.

‘Quisque suos-patimur Manes ;—exinde per amplum
‘Mrttrrnur Elysium, et pauci laeta arva tenemus :-

 

