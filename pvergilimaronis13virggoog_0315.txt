306 P. VERGILI MARONJS

lma petens: nor Aenean somnusque reliquit

Surgit, et aetherii spectans orientia Solis

Lumina, rite cavis undam de flumine palmis

Sustinet, ac tales effundit ad aethera voces: 70
‘Nymphae Laurentes Nymphae, genus amnibus unde est,
‘Tuque 0 Thybri tuo genitor cum flumine sanctu,
‘Accipite Aenean, et tandem arcete periclis.

‘Quo te cumque lacus miserantem incommoda nostra
‘Fonte tenet, quocumque solo pulcherrimus exis, 7 5
‘Semper honore meo, semper celebrabere donis,
‘Corniger Hesperidum fluvius regnator aquarum:
‘Adsis o tantum, et propius tua numina firmes.’
Sic memorat, geminasque legit de classe biremes,
Remigioque aptat; socios simul instruit armis. 80
Ecce autem subitum atque oculis mirabile monstrum,
Candida per silvam cum fetu concolor albo
Procubuit viridique in litore conspicitur sus:
Quam pius Aeneas tibi enirn, tibi, maxima luno,
Mactat sacraferens etcum grege sistit ad aram. 85 ³
Thybris ea fluvium, quam longa est, noete tumentem
Leniit, et tacita refluens ita substitit unda,
Mitis ut in morem stagni placidaeque paludis
Sterneret aequor aquis, remo ut luctamen abesset
Ergo iter inceptum celerant rumore secundo. 90
Labitur uncta vadis abies: mirantur et undae,
Miratur nemus insuetum fulgentia longe
Scuta virum fluvio pictasque innare carinas.
Olli remigio noctemque diemque fatigant,
Et longos superant flexus, variisque teguntur 95 ¹
Arboribus, viridesque secant placido aequore silvas.
Sol medium caeli conscenderat igneus orbem,
Cum muros arcemque procul ac rara domorum
Tecta vident, quae nunc Romana potentia eaelo
Aequavit, tum res inopes Euandrus habebat roo
Ocius advertunt proras, urbique propinquant.

Forte die sollemnem illo rex Arcas honorem
Amphitryoniadae magno divisque ferebat
Ante urbem in luco. Pallas huic filius una,
Una omnes iuvenum primi pauperque senatus ¹⁰5
Tura dabant, tepidusque cruor fumabat ad aras.

 

