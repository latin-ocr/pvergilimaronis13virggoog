³⁵2 P. aarum! MARONJS

Spumantesque rates arvis inferre Latinis, 30⁰
Donec rostra teuent siccum, et sedere carinae
Omnes innocuae. Sed non puppis tua, Tarchon.
Namque, inflicta vadis, dorso dum pendet iniquo,
Anceps sustentata diu, fluctusque fatigat,
Solvitur, atque viros mediis exponit in undis; 3⁰5
Fragmiua remorum quos et fluitantia transtra
Inpediunt, retrahitque pedes simul unda relabens.

Nec Turnum segnis retinet mora3 sed rapit acer
Totam aciem in Teucros, et contra in litore sistit
Signa canunt Primus tunnas invasit agrestes 31⁰
Aeneas, omen pugnae, stravitqueLatiuos,
Occiso Therone, virum qui maximus ultro
Aenean petit; huic gladio perque aerea suta,
Per tunicam squalentem auro, latus haurit apertum
Inde Lichan ferit, exsectum iam matre perempta, ³15
Et tibi, Phoebe, sacrum, casus evadere ferri
Quod licuit parvo. Nec longe, Cissea durum

· Inmanemque Gyan, sternentes agmina clava,

Deiecit leto: nihil illos Herculis arma,

Nec validae iuvere manus genitorque Melampus, 32⁰
Alcidae comes usque graves dum terra labores

Praebuit Ecce Pharo, voces dum iactat inertes,
Intorquens iaculum clamanti sistit in ore.

Tu quoque, flaventem prima lanugine malas

Dum sequeris Clytium infelix, nova gaudia, Cydon, 325
Dardania stratus dextra, securus amorum,

Qui iuvenum tibi semper erant, miserande, iaceres,

Ni fratrum stipata cohors soret obvia, Phorci
Progenies-septem numero, septenaque tela

Coniiciunt: partim galea clipeoque resultant 330
Inrita, deflexit partim stringentia corpus

Alma Venus. Fidum Aeneas adfatur Achaten:

‘Suggere tela mihi; non ullum dextera frustra

‘Torserit in Rutulos, steterunt quae in corpore Graium

‘Iliacis campis! Tum magnam corripit hastam, 335

Et iacit: illa volans clipei transverberat aera
Maeonis, et thoraca simul cum pectore rumpit.
Huic frater subit Alcanor, fratremque ruentem
Sustentat dextra: traiecto missa lacerto

 

