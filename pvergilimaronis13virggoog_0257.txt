248 P. aaron! MARONJS

Constitit in digitos extemplo arrectus uterque,
Bracchiaque ad superas interritus extulit auras.
Abduxere retro longe capita ardua ab ictu,
Inmiscentque manus manibus, pugnamque lacessunt;
Ille pedum melior motu fretusque iuventa, 430
Hic membris et mole valensr sed tarda trementi r
Genua labant, vastos quatit aeger anhelitus artus. ³
Multa viri nequiquam inter se volnera iactant,
Multa cavo lateri ingeminant, et pectore vastos
Dant sonitus 5 erratque aures et tempora circum 435
Crebra manus, duro crepitant sub volnere malae.
stat gravis Entellus nisuque inmotus eodem,
Corpore tela modo· atque oculis vigilantibus exit
Ille, velut celsam oppugnat qui molibus urbem
Aut montana sedit circum castella sub armis, 440
Nunc hos, nunc illos adituS, omnemque pererrat
Arte locum, et variis adsultibus irritus urguet. ,
Ostendit dextram insurgens Entellus et alte
Extulit: ille ictum venientem a vertice velox
Praevidit, celerique elapsus corpore cessit. 445
Entellus vires in ventum effudit, et ultro
Ipse gravis graviterque ad terram pondere vasto ’
Concidit: ut quondam cava concidit aut Erymantho,
Aut Ida in magna radicibus eruta pinus.
Consurgunt studiis Teucri et Trinacria pubes; 450
It clamor caelo, primusque accurrit Acestes,
Aequaevomque ab humo miserans attollit amicum.

, At non tardatus casu neque territus heros
Acrior ad pugnam redit, ac vim suscitat ira;
Tum pudor incendit vires et conscia virtus, 455
Praecipitemque Daren ardens agit aequore toto,
Nunc dextra ingeminans ictus, nunc ille sinistra:
Nec mora, nec requies: quam multa grandine nimbi
Culminibus crepitant, sic densis ictibus heros
Creber utraque manu pulsat versatque Dareta 460
Tum pater Aeneas procedere longius iras
Et saevire animis Entellum haud passus acerbis ;
Sed finem imposuit pugnae, fessumque Dareta
Eripuit, mulcens dictis, ac talia fatur:

‘Infelirq quae tanta animum dementia cepit? 465

 

