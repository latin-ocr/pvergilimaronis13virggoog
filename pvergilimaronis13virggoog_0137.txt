128 P. VERGILI MARONIS GEORG. LIB. II.

Ut gemma bibat et Sarrano dormiat ostro ;

Condit opes alius defossoque incubat auro,

Hic stupet attonitus rostris 3 hunc plausus hiantem
Per cuneos geminatus enim plebisque patrumque
Corripuit; gaudent perfusi sanguine fratrum,

Exilioque domos et dulcia limina mutant
Atque alio patriam quaerunt sub sole iacentem.
Agricola incurvo terram dimovit aratro:
Hinc anni labor, hinc patriam parvosque penates
Sustinet, hinc armenta boum meritosque iuvencos
Nec requieS, quin aut pomis exuberet annus
Aut fetu pecorum aut Cerealis mergite culmi,
Proventuque oneret sulcos atque horrea vincat.
Venit hiemps: teritur Sicyonia baca trapetis
Glande sues laeti redeunt, dant arbuta silvae:
Et varios ponit setus autumnus, et alte
Mitis inapricis coquitur vindemia saxis.
Interea dulces pendent circum oscula nati, .
Casta pudicitiam servat domus, ubera vaccae
Lactea demittunt, pinguesque in gramine laeto
Inter se adversis luctantur cornibus haedi.
Ipse dies agitat festos fususque per herbam,
lgnis ubi in medio et· socii cratera coronant,
Te libans, Lenaee, vocat, pecorisque magistris
Velocis iaculi certamina ponit in ulmn,
Corporaque agresti nudant praedura palaestrae.
Hane olim veteres vitam coluere Sabini,
Hanc Remus et frater, sic sortis Etruria crevit
Scilicet, et rerum facta est pulcherrima Roma,
Septemque una sibi muro circumdedit arces.
Ante etiam sceptrum Dictaei regis et ante
Impia quam caesis gens est epulata iuvencis,
Aureus hanc vitam in terris Saturnus agebat3 ,
Necdum etiarn audierant *inflari classica, necdum
Impositos duris crepitare incudibus enses.
Sed nos immensum spatiis conrecimus aequor,
t iam tempus equom fumantia solvere colla

 

