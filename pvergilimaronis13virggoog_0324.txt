AENEIDOS LIB. VIII. 315

Fulmen erat, toto Genitor quae plurima caelo
Deicit in terras, pars imperfecta manebat.
Tres imbris torti radios, tres nubis aquosae
Addiderant, rutili tres ignis et alitis Austri. 430
Fulgores nunc terrificos sonitumque metumque
Miscebant operi, flammisque sequacibus iras.
Parte alia Marti curmmque rotasque volucres
' Instabam, quibus ille viros, quibus excitat urbes ;
Aegidaque horriferam, turbatae Palladis arma, 435
Certatim squamis serpentum auroque polibant,
Connexosque angues ipsamque in pectore divae
Gorgona, desecto vertentem lumina collo.
‘Tollite cuncta’ inquit, ‘coeptosque auferte labores,
‘Aetnaei‘CyclopeS, et huc advertite mentem: 440
‘Arma acri facienda viro. Nunc viribus usus
‘Nunc manibus rapidis, omni nunc arte magistra
‘Praecipitate moras! Nec plura effatus5 at illi
Ocius incubuere omnes pariterque laborem
Sortiti: fluit aes rivis, aurique metallum, 445
Volnificusque chalybs vasta lomace liquescit.
Ingentem clipeum informant, unum omnia contra
Tela Latinorum, septenosque orbibus orbes
Impediunt. Alii ventosis follibus auras
Accipiunt redduntque, alii stridentia tingunt 450
Aera lacu: gemit impositis incudibus antrum.
Illi inter sese multa vi bracchia tollunt
In numerum, versantque tenaci forcipe massam.

Haec pater Aeoliis properat dum Lemnius oris,
Euandrum ex humili tecto lux suscitat alma 455
Et matutini volucrum sub culmine cantus.

Consurgit senior, tunicaque inducitur artus,

Et Tyrrhena pedum circumdat vincula plantis:

Tum lateri atque humeris Tegeaeum subligat ensem,
Demissa ab laeva pantherae terga retorquens. 460

Nec non et gemini custodes limine ab alto

Praecedunt gressumque canes comitantur herilem.
Hospitis Aeneae sedem et secreta petebat

Sermonum memor et promissi muneris heros.

Nec minus Aeneas se matutinus agebat. 465
Filius huic Pallas, illi comes ibat Achates.

 

