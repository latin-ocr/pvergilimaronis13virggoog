·’ onorcrcorv rra [Η. 143

Ipsis est aer avibus nou aequus, et illae

Praecipites alta vitam sub nube relinquont .

Praeterea iam nec mutari pabula refert

Quaesitaeque nocent artes ; cessere magistri,

Phillyrides Chiron Amythaoniusque Melampus. 550
Saevit etin lucem Stygiis emissa tenebris η

Pallida Tisiphone Morbos agitante Metumque,

Inque dies avidum surgens caput altius effert.

Balatu pecorum et crebris mugitibus amnes

Arentesque sonant ripae collesque supini. 555
Iamque catervatim dat stragem atque aggerat ipsis

In stabulis turpi dilapsa cadavera tabo,

Donec humo tegere ac foveis abscondere discunt.

Nam neque erat coriis usus nec viscera quisquam

Aut undis abolere potest aut vincere flamma; 560
Ne tondere quidem morbo inluvieque peresa

Vellera nec telas possunt attingere putres ; ¹

Verum etiam invisos si quis temptarat amictus,
Ardentes papulae atque immundus olentia sudor
Membra sequebatur, nec longo deinde moranti 565
Tempore contactos artus sacer ignis edebat.

 

