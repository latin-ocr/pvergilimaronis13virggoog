AENEIDOS LIB. IX. 339

‘ Et statuam ante aras aurata fronte iuvencum
‘ Candentem pariterque eaput cum matre ferentem,
‘Iam cornu petat et pedibus qui spargat harenam’
Audiit et caeli Genitor de parte serena 630
Intonuit laevum, sonat una fatifer arcus:
Effugit horrendum stridens adducta sagitta
Perque caput Remuli venit et cava tempora ferro ·
Transigit Ἰ, verbis virtutem inlude superbis:
‘ Bis capti Phryges haec Rutulis responsa remittunt:’ ⁶35
Hoc tantum Ascanius. Teucri clamore sequuntur
Laetitiaque fremunt animosque ad sidera tollunt
Aetheria tum forte plaga crinitus Apollo
Desuper Ausonias acies urbemque videbat,
Nube sedenS, atque his victorem adfatur Iulum: 640
‘ Macte nova virtute, puer: sic itur ad astra,
‘ Dis genite et geniture deos. Iure omnia bella
‘Gente sub Assaraci sato ventura resident,
‘Nec te Troia capit.² Simul haec effatus ab alto
Aethere se misit, spirantes dimovet auras 645
Ascaniumque petit. Formam tum vertitur oris
Antiquom in Buten (hic Dardanio Anchisae
Armiger ante suit fidusque ad limina custos,
Turn comitem Ascanio pater addidit): ibat Apollo
Omnia longaevo similis, vocemque coloremque 650
Et crines albos et saeva sonoribus arma,
Atque his ardentem dictis adfatur Iulum:
‘Sit satis, Aenide, telis inpune Numanum
‘Oppetiisse tuis; primam hanc tibi magnus Apollo
‘Concedit laudem et paribus non invidet armis: 655
‘Cetera parce, puer, bello! Sic orsus Apollo
Mortales medio aspectus sermone reliquit
Et procul in tenuem ex oculis evanuit auram.
Adgnovere deum proceres divinaque tela
Dardanidae, pharetramque fuga sensere sonantem. 660
Ergo avidum pugnae dictis ac numine Phoebi
Ascanium prohibent; ipsi in certamina rursus
Succedunt animasque in aperta pericula mittunt
It clamor totis per propugnacula muriS,
Intendunt acres arcus ammentaque torquent. 665
Sternitur omne solum telis, tum scuta cavaeque

22-2

 

