122 P. VERGILI MARONIS

Ante locum similem exquirunt, ubi prima paretur
Arboribus seges et quo mox digesta feratur,
Mutatam ignorent subito ne semina matrem.
Quin etiam caeli regionem in cortice signant,
Ut quo quaeque modo steterit, qua parte calores 270
Austrinos tulerit, quae terga obverterit axi,
Restituam: adeo in teneris consuescere multum est
Collibus an plano melius· sit ponere vitem,
Quaere prius. Si pinguis agros metabere campi,
Densa sere: in denso non segnior ubere Bacchus. 275
Sin tumulis adclive solum collesque supinos,
Indulge ordinibus; nec setius omnis in unguem
. Arboribus positis secto via limite quadret.

· Ut saepe ingenti bello cum longa cohortis
Explicuit legi0, et campo stetit agmen aperto, 280
Directaeque acies, ac late fluctuat omnis ¹
Aere renidenti tellus, necdum horrida miscent
Proelia, sed dubius mediis Mars errat in armis:
Omnia sint paribus numeris dimensa viarum3
Non animum modo uti pascat prospectus inanem, 285
Sed quia non aliter vires dabit omnibus aequas
Terra, necin vacuum poterunt extendere rami.

Forsitan et scrobibus quae sint fastigia quaeras:
Ausim vel tenui vitem committere sulcu.
Altior ac penitus terrae defigitur arbos, 290
Aesculus in primis, quae quantum vertice ad auras
Aetherias tantum radice in Tartara tendit,
Ergo non hiemes illam, non flabra neque imbres
Convellunt: immota manet, multosque nepotes,
Multa virum volvens durando saecula vincit. 295
Tum fortis late ramos et bracchia pandens
Huc illuc media ipsa ingentem sustinet umbram.
Neve tibi ad solem vergant vineta cadentem,
Neve inter vites corylum sere; neve flagella
Summa pete aut summa defringe ex arbore plantas 300
(Tantus amor terrae) neu ferro laede retunso·
Semina, neve oleae silvestres· insere truncos:
Nam saepe incautis pastoribus excidit ignis,
Qui furtim pingui primum sub cortice tectus
Robora comprendit, frondesque elapsus inaltus 305

 

