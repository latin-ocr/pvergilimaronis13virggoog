' narramus rsa. V. 255

(Hac responsa dabat, vel quae portenderet ira

Magna deum, vel quae fatorum posceret ordo),
Isque his Aenean solatus vocibus infit:
‘Nate dea, quo fata trahunt retrahuntque‚ sequamur:
⁴ Quidquid erit, superanda omnis fortuna serendo est. 710
‘Est tibi Dardanius divinae stirpis Acestes:
‘Hunc cape consiliis socium et coniunge volentem 3
‘Huic trade, amissis superant qui navibus, et quos
‘Pertaesum magni incepti rerumque tuarum est ;
‘Longaevosque senes ac fessas aequore matres, 715
‘Et quidquid tecum invalidum metuensque pericli est,
‘Delige‚ ethis habeant terris siue moenia lessi:
‘Urbem appellabunt permisso nomine Acestam!

Talibus incensus dictis senioris amici
Tum vero in curas animum diducitur omnes. 720
Et Nox atra polum bigis subvecta tenebat.
Visa dehinc caelo facies delapsa parentis
Anchisae subito tales effundere voces:
‘Nate, mihi vita quondam, dum vita manebat,
‘Care magis, nate, Iliacis exercite fatis, 725
‘Imperio Iovis huc venio, qui classibus ignem
‘Depulit‚ et caelo tandem miseratus ab alto est.
‘Consiliis pare, quae nune pulcherrima Nautes
‘Dat senior: lectos iuvenes, fortissima corda,
‘Defer in Italiam: gens dura atque aspera cultu 730
‘Debellauda tibi Latio est Ditis tamen ante
‘Infernas accede domos, et Averna per alta
‘Congressus pete, nate, meos. Non me impia namque
‘Tartara habent tristesve umbrae 3 sed amoena piorum
‘Concilia Elysiumque colo. Huc casta Sibylla 735
‘Nigrarum multo pecudum te sanguine ducet.
‘Tum genus omne tuum, et, quae dentur moenia, disces.
‘Iamque vale: torquet medios Nox humida cursus,
‘Et me saevus equis Oriens adflavit anhelis!
Dixerat: et tenues sugit ceu fumus in auras. 740
Aeneas, ‘Quo deinde ruis? quo proripis l' inquit,
‘Quem fugis? aut quis te nostris complexibus arcet ?’
Haec memorans cinerem et sopitos suscitat ignes;
Pergameumque Larem et canae penetralia Vestae
Farre pio et plena supplex veneratur acerra. 745

 

