134 P. VERGILI MARONIS

laudibus et plausae sonitum cervicis amare.

Atque haec iam primo depulsus ab ubere matris
Gaudeat, inque vicem det mollibus ora capistris
Invalidus etiamque tremens, etiam inscius aevi.

At tribus exactis ubi quarta accesserit aestas, 190
Carpere mox gyrum incipiat gradibusque sonare
Compositis sinuetque alterna volumina crurum,

Sitque laboranti similis3 tum cursibus auraS,
Tum vocet, ac per aperta volans ceu liber'habenis
Aequora vix summa vestigia ponat harena; 195
Qualis Hyperboreis Aquilo cum densus ab oris
Incubuit, Scythiaeque hiemes atque arida differt
Nubila: tum segetes altae campique natantes
Lenibus horrescunt flabris, summaeque sonorem
Dant silvae, longique urguent ad litora fluctus ; 200
Ille volat simul arva suga, simul aequora verrens·
Hinc vel ad Elei metas et maxima campi
Sudabit spatia et spumas aget ore cruentas,
Belgica vel molli melius seret esseda collo.
Tum demum crassa magnum farragine corpus ²05
Crescere iam domitis sinito: namque ante domandum
Ingentes tollent animos prensique negabunt
Verbera lenta pati et duris parere lupatis.

Sed non ulla magis vires industria firmat,
Quam Venerem et caeci stimulos avertere amoris, 210
Sive boum sive est cui gratior usus equorum.
Atque ideo tauros procul atque in sola relegant
Pascua post montem oppositum et trans flumina lata,
Aut intus clausos satura ad praesepia servant.
Carpit enim vires paulatim uritque videndo 215
Femina, nec nemorum patitur meminisse nec herbae
(Dulcibus illa quidem inlecebris), et saepe superbos
Cornibus inter se subigit decernere amantes
Pascitur in magna Sila formosa iuvenca:
Illi alternantes multari proelia miscent 220 κ
Volneribus crebris 3 lavit ater corpora sanguis,
Versaque in obnixos urguentur cornua vasto
Ι Cum gemitu; reboant silvaeque et longus Olympus.
Nec mos bellantes una stabulare, sed alter
Victus abit longeque ignotis exsulat oris, 225

 

