Aruernos rra. Vr. 263

‘ Unum oro: quando hic inferni ianua regis

‘ Dicitur et tenebrosa palus Acheronte refuso

‘Ire ad conspectum cari genitoris et ora

‘Contingat ; doceas iter, et sacra ostia pandas

‘lllum ego per flammas et mille sequentia tela 110

‘Eripui his umeris, medioque ex hoste recepi ;

‘Ille, meum comitatus iter, maria omnia mecum

‘Atque omnes pelagique minas caelique serebat,

‘Invalidus vires ultra sortemque senectae.

‘Quin, ut te supplex peterem, et tua limina adirem, 115

‘Idem orans mandata dabat. Gnatique patrisque,

‘Alma precor, miserere, potes namque omnia, necte

‘Nequiquam lucis Hecate praefecit Avernis.

‘Si potuit Manes arcessere coniugis Orpheus,

‘Threicia fretus cithara fidibusque canoris ; 120

‘Si fratrem Pollux alterna morte redemit,

‘Itque reditque viam totiens-quid Thesea magnum,

‘Quid memorem Alciden? Et mi genus ab Iove summo!
Talibus orabat dictis arasque tenebat ;

Cum sic orsa loqui vates: ‘Sate sanguine divom, 125

‘Tros Anchisiade, facilis descensus Averno ;

‘Noctes atque dies patet atri ianua Ditis ;

‘Sed revocare gradum superasque evadere ad auras,

‘Hoc opus, hic labor est Pauci, quos aequus amavit

‘Iuppiter, aut ardens evexit ad aethera virtus 130

‘Dis geniti potuere. Tenent media omnia silvae,

‘Cocytusque sinu labens circumvenit atro.

‘Quod si tantus amor menti, si tanta cupido

‘Bis Stygios innare lacus, bis nigra videre

‘Tartara et insano iuvat indulgere labori ; 135

‘Accipe, quae peragenda pn'us. Latet arbore opaca

‘Aureus et foliis et lento vimine ramus,

‘Iunoni infernae dictus sacer: hunc tegit omnis

‘Lucus, et obscuris claudunt convallibus umbrae.

‘Sed non ante datur telluris operta subire, 140

‘Auricomos quam qui decerpserit arbore fetus

‘Hoc sibi pulchra suum feni Proserpina munus

‘Instituit: primo avolso non deficit alter

‘Aureus et simili frondescit virga metallo.

‘Ergo alte vestiga oculis etrite repertum

 

