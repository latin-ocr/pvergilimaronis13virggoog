110 11 varoli] MARONJS

Omnis quam chorus et socii comitentur ovanteS,

Et Cererem clamore vocent in tecta; neque ante
Falcem maturis quisquam supponat aristis,

Quam Cereri torta redimitus tempora quercu

Det motus incompositos et carmina dicat. 35ο

Atque haec ut certis possemus discere signis,
Aestusqne pluviasque et agentes frigora ventos,
Ipse Pater statuit, quid menstrua luna moneret,
Quo sigub caderent Austri, quid saepe videntes
Agricolae propius stabulis armenta tenerent 355
Continuo ventis surgentibus aut freta ponti
Incipiunt agitata tumescere et aridus altis
Montibus audiri fragor, aut resonantia longe
Litora misceri et nemorum increbrescere murmur.
lam sibi turn curvis male temperat unda carinis, 360
Cum medio celeres revolant ex aequore mergi
Clamoremque ferunt ad litora, cumque marinae
In sicco ludunt fulicae, notasque paludes
Deserit atque altam supra volat ardea nubem.
Saepe etiarn stellas vento impendente videbis 365
Praecipites caelo labi, noctisque per umbram
Flammarum longos a tergo albescere tractus;
Saepe levem paleam et frondes volitare caducas,
Aut summa nantes in aqua colludere plumas
At Boreae de parte trucis cum fulminat, et cum 370
‘Eurique Zephyrique tonat domus: omnia plenis
= Rura natant fossis, atque omnis navita ponto
Umida vela legit Numquam imprudentibus imber
Obfuit: aut illum surgentem vallibus unis
Αὲ1ἰειε fugere grues, aut bucula caelum ' 375
Suspiciens patulis captavit naribus auras,
Aut arguta lacus circumvolitavit hirundo
Et veterem in limo ranae cecinere querellam
Saepius et tectis penetralibus extulit ova
Angustum formica terens iter, et bibit ingens 380
Arcus, et e pastu decedens agmine magno
Corvorum increpuit densis exercitus alis.
Iam variae pelagi volucres et quae Asia circum
Dulcibus in stagnis rimantur prata Caystri,
Certatim largos umeris infundere rores: 385

 

