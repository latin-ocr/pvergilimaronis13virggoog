²40 P. VERGILI MARONIS

Excierat: laeto complerant litora coetu,

Visuri Aeneadas, pars et certare parati.

Munera principio ante oculos circoque locantur

In medio, sacri tripodes viridesque coronae 110 ³

Et palmae pretium-victoribus, armaque, et ostro ;

Perfusae vestes, argenti aurique talenta:

Et tuba commissos medio canit aggere ludos.

Prima pares ineunt gravibus certamina remis ,

Quattuor ex omni delectae classe carinae: 115 ’

Velocem Mnestheus agit acri remige Pristim,

Mox Italus Mnestheus, genus a quo nomine Memmi,

Ingentemque Gyas ingenti mole Chimaeram,

Urbis opus, triplici pubes quam Dardana versu ,

impellunt, terno consurgunt ordine remi3 120

Sergestusque, domus tenet a quo Sergia nomen,

Centauro invehitur magna, Scyllaque Cloanthus

Caerulea, genus unde tibi, Romane Cluenti.
Est procul in pelago saxum spumantia contra ,

Litora, quod tumidis submersum tunditur olim 125

Fluctibus hiberni condunt ubi sidera Cori,

Tranquillo silet, immotaque attollitur unda

Campus, et apricis statio gratissima mergis,

Hic viridem Aeneas frondenti ex ilice metam

Constituit signum nautis pat'er, unde reverti 130 ’

Scirent et longos ubi circumflectere cursus.

Tum loca sorte legunt, ipsique in puppibus auro

Ductores longe effulgent ostroque decori;

Cetera populea velatur fronde iuventus,

Nudatosque humeros oleo perfusa nitescit. 135

Considunt transtris, intentaque bracchia remis:

Intenti exspectant signum, exsultantiaque haurit

Corda pavor pulsans laudumque arrecta cupido

Inde ubi clara dedit sonitum tuba, finibus omnes,

Haud mora, prosiluere suis: ferit aethera clamor 140

Nauticus ; adductis spumant freta versa lacertis.

Infindunt pariter sulcos, totumque dehiscit

Convolsum remis rostrisque tridentibus aequor.

Non tarn praecipites biiugo certamine campum

Corripuere ruuntque effusi carcere currus3 ¹45
Nec src rmmrss1s aurigae undantia lora

 

