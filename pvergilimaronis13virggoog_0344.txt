AENEIDOS ΠΒ. IX.
Euryali et Nisi
Aeneadae duri murorum in parte sinistra
Opposuere aciem, nam dextera cingitur amni,
Ingentesque tenent fossas et turribus altis 470
Stant maesti 3 simul ora virum praefixa movebant,
Nota nimis miseris atroque fluentia tabo.
Interea pavidam volitans pennata per urbem

Nuntia Fama ruit matrisque adlabitur aures

Euryali At subitus miserae calor ossa reliquit, 475
Excussi manibus radii revolutaque pensa

Evolat infelix et femineo ululatu,

Scissa comam, muros amens atque agmina cursu

Prima petit, non illa virum non illa pericli

Telorumque memor 3 caelum dehinc questibus implet: 480
‘Hunc ego te, Euryale, aspicio? tune ille senectae

‘Sera meae requies, potuisti linquere solam,

‘Crudelisr necte, sub tanta pericula missum,

‘Adfari extremum miserae data copia matri? ,
‘Heu terra ignota canibus date praeda Latinis 485
‘Alitibusque iaces, necte tua sunere mater
- ‘Produxi pressive oculos aut volnera lavi,
‘Veste tegens tibi quarn noctes festina diesque
‘Urguebam et tela curas solabar aniles.
‘Quo sequar? aut quae nunc artus avolsaque membra 490
‘Et funus la‘cerum tellus habet? hoc mihi de te,
‘Nate refers? hoc sum terraque marique secuta?
‘Figite me, siqua est pietas, in me omnia tela
‘Conicite, o Rutuli, me primam absumite ferro:
‘Aut tu, magne Pater divom, miserere tuoque 495
‘Invisum hoc detrude caput sub Tartara telo,
‘Quando aliter nequeo crudelem abrumpere vitam'
Hoc fletu concussi animi, maestusque per omnes
It gemitus: torpent infractae ad proelia vires
Illam incendentem luctus Idaeus et Actor 500
Ilionei monitu et multum lacrimantis Iuli
Corripiunt interque manus sub tecta reponunt

At tuba terribilem sonitum procul aere canoro
Increpuit; sequitur clamor caelumque remugit.
Adcelerant acta pariter testudine Volsci 505
Et fossas implere parant ac vellere vallum.

ks,

 

