AENEIDOS LIB. X. 345

‘Per medios insignis equis, tumidusque secundo

‘Marte ruat? Non clausa tegunt iarn moenia Teucros.
‘Quin intra portas atque ipsis proelia miscent
‘Aggeribus moerorum, et inundant sanguine fossas
‘Aeneas ignarus abest Numquamne levari 25
‘Obsidione sines? Muris iterum imminet hostis
‘Nascentis Troiae, nec non exercitus alter;

‘Atque itemm in Teucros Aetolis surgit ab Arpis
‘Tydides Equidem credo, mea volnera restant,

‘Et tua progenies mortalia demoror arma! 30
‘Si sine pace tua atque invito numine Troes

‘Italiam petiere: luant peccata, neque illos

‘Iuveris auxilio. Sin tot responsa secuti,

‘Quae Superi Manesque dabant: cur nunc tua quisquam
‘Vertere iussa potest, aut cur nova condere sata? 35
‘Quid repetam exustas Erycino in litore classes?

‘Quid tempestatum regem, ventosque furentes

‘Aeolia excitos? aut actam nubibus Irim?

‘Nunc etiarn Manes (haec intemptata manebat

‘Sors rerum) movet, et superis inmissa repente 40
‘Allecto medias Italum bacchata per urbes

‘Nil super imperio moveor: speravimus ista,

‘Dum fortuna fuit: vincant, quos vincere mavis. ·

‘Si nulla est regio, Teucris quarn det tua coniunx
‘Dura per eversae, genitor, fumantia Troiae 45
‘Excidia obtestor: liceat dimittere ab armis

‘Incolumem Ascanium, liceat superesse nepotem.
‘Aeneas sane ignou’s iactetur in undis,

‘Et quamcunque viam dederit Fortuna, sequatur:
‘Hunc tegere, et dirae valeam subducere pugnae. 50
‘Est Amathus, est celsa mihi Paphus, atque Cythera,
‘Idaliaeque domus: positis inglorius annis

‘Erigat hic aevum. Magna dicione iubeto

‘Karthago premat Ausoniam: nihil urbibus inde
‘Obstabit Tyriis. Quid pestem evadere belli 55
‘Iuvit et Argolicos medium fugisse per ignes 3

‘Totque maris vastaeque exhausta pericula terrae,

‘Dum Latium Teucri recidivaque Pergama quaerunt?
‘Non satius, cineres patriae insedisse supremos,

‘Atque solum, quo Troia fuit? Xanthum et Simoenta 60

 

