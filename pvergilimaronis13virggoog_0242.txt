AENEIDOS LIB. J V. 233

‘Quin morere, ut merita es, ferroque averte dolorem.
‘Tu lacrimis evicta meis, tu prima furentem
‘His‚ germana, malis oneras, atque obicis hosti
‘Non licuit thalami expertem sine crimine vitam 550
‘Degere more ferae, tales nec tangere curasl
‘Non servata fides, cineri promissa Sychaeol'
Tantos illa suo rumpebat pectore questus.
Aeneas celsa in puppi, iam certus eundi,
Carpebat somnos rebus iam rite paratis. 555
Huic se sonna dei voltu redeuntis eodem
Obtulit in somnis, rursusque ita visa monere est,
Omnia Mercurio similis, vocemque coloremque
Et crines flavos et membra decora iuventa:
‘Nate dea, potes hoc sub casu ducere somnos? 560
‘Nec, quae te circum stent deinde pericula, cernis,
‘Demens nec Zephyros audis spirare secundos?
‘Illa dolos dirumque nefas in pectore versat,
‘Certa mori, variosque irarum concitat aestus.
‘Non fugis hinc praeceps, dum praecipitare potestas? 565
‘Iam mare turbari trabibus, saevasque videbis
‘Conlucere faces, iam fervere litora flammis,
‘Si te his attigerit terris Aurora morantem.
‘Heia age, rumpe moras. Varium et mutabile semper
‘Femina’ Sic fatus nocti se immiscuit atrae. 570
Tum vero Aeneas subitis exterritus umbris
Corripit e somno corpus, sociosque fatigat:
‘Praecipites vigilate, viri, et considite transtris3
‘Solvite vela citi. Deus aethere missus ab alto
‘Festinare lugam tortosque incidere funes 575
‘Ecce iterum instimulat. Sequimur te, sancte deorum,
‘Quisquis es, imperioque iterum paremus ovantes.
‘Adsis o placidusque iuveS, et sidera caelo
‘Dextra feras? Dixit, vaginaque eripit ensem
Fulmineum, strictoque serit retinacula ferro. 580
Idem omnes simul ardor habet; rapiuntque ruuntque:
Litora deseruere3 latet sub classibus aequor;
Adnixi torquent spumas et caerula verrunt.
Etiam prima novo spargebat lumine terras
Tithoni croceum linquens Aurora cubile. 585
Regina e speculis ut primurn albescere lucem

 

