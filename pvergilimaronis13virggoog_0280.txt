AENEIDOS ΜΒ. VI.

Continuo auditae voces, vagitus et ingens,
Insantumque animae flentes in limine primo,
Quos dulcis vitae exsortes et ab ubere raptos
Abstulit atra dies et funere mersit acerbo.
Hos iuxta falso damnati crimine mortis. 430
Nec vero hae sine sorte datae, sine iudice, sedes:
Quaesitor Minos urnam movet; ille silentum
Conciliumque vocat vitasque et crimina discit
Proxima deinde tenent maesti loca, qui sibi letum

Insontes peperere manu, lucemque perosi 435
¹ Proiecere animas. Quam vellent aethere in alto
Nunc et pauperiem et duros perferre labores!
Fas obstat, tristique palus inamabilis unda
Alligat, et noviens Styx interfusa coercet.

Nec procul hinc partem fusi monstrantur in omnem 440
Lugentes campi ; sic illos nomine dicunt.
Hic, quos durus arnor crudeli tabe peredit,
Secreti celant calles et myrtea circum
Silva tegit: curae non ipsa in morte relinquunt.
His Phaedram Procrimque lociS, maestamque Eriphylen,
Crudelis nati monstrantem volnera, cernit, 446
Euadnenque, et Pasiphaen ; his Laodamia
’ It comeS, et iuvenis quondam, nunc femina, Caeneus,
Rursus et in veterem fato revoluta figuram.

Inter quas Phoenissa recens a volnere Dido 450
Errabat silva in magna: quarn Troius heros,
Ut primurn iuxta stetit adgnovitque per umbras
Obscuram, qualem primo qui surgere mense
Aut videt aut vidisse putat per nubila lunam,
Demisit lacrimas dulcique adfatus amore est: 455
‘Infelix Dido, verus mihi nuntius ergo
‘Venerat extinctam, ferroque extrema secutam?
‘Funeris heu tibi causa sui? Per sidera rum,
‘Per superos,et si qua fides tellure sub rma est,
‘Invitus regina, tuo de litore cessi 460
‘Sed me iussa deum, quae nunc has rre per umbras,
‘Per loca senta situ cogunt noctemque profundam,
‘Imperiis egere suis, nec credere quivi
‘Hunc tantumt tibi me discessu ferre dolorem.
‘Siste gradum, teque aspect 0 ne subtrahe nostro. 405

 

