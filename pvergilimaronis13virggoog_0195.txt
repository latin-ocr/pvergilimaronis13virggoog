186 P. VERGILI MARONIS

Accipiunt socios, atque agmina conscia iungunt

tTempus erat, quo prima quies mortalibus aegris
Incipit, et dono divom gratissima serpit.
In somnis, ecce, ante oculos maestissimus Hector ²70
Visus adesse mihi, largosque effundere fletus,
Raptatus bigis, ut quondam, aterque cruento
Pulvere, perque pedes traiectus lora tumentes.
Hei mihi, qualis eratl quantum mutatus ab illo
Hectore, qui redit exuvias indutus Achilli, 275
Vel Danaum Phrygios iaculatus puppibus ignesl
Squalentem barbam, et concretos sanguine crines,
Volneraque illa gerens, quae circum plurima muros
Accepit patrios. Ultro flens ipse videbar
Compellare virum, et maestas expromere voces: 280
‘O lux Dardaniae, spes o fidissima Teucrum,
‘Quae *tantae tenuere morae? quibus Hector ab oris
‘Exspectate venis? ut te post multa tuorum
‘Funera post varios hominumque urbisque labores
‘Defessi aspicimusl quae causa indigna serenos “ 285
‘Foedavit voltus? aut cur haec volnera cerno?'
Ille nihil; nec me quaerentem vana moratur:
Sed graviter gemitus imo de pectore ducens,
‘Heul luge, nate dea, teque his,’ ait, ‘eripe flammis
‘Hostis habet muros, ruit alto a culmine Troia 290
‘Sat patriae Priamoque datum. Si Pergama dextra
‘Defendi possent, etiam hac defensa fuissent.
‘Sacra suosque tibi commendat Troia Penates 3
‘Hos cape satorum comites 3 his moenia quaere,
‘Magna pererrato statues quae denique ponto! 295
Sic ait, et manibus vittas Vestamque polentem
Aeternumque adytis effert penetralibus ignem.

‘Diverso interea miscentur moenia luctu ;
Et magis atque magis, quamquam secreta parentis
Anchisae domus arboribusque obtecta recessit, 300
Clarescunt sonitus, armorumque ingruit horror.
Excutior somno, et summi fastigia tecti
Ascensu supero, atque arrectis auribus adst03
· In segetem veluti cum flamma furentibus Austris
Incidit, aut rapidus montano flumine torrens 305
Sternit agros, sternit sata laeta boumque labores,

 

