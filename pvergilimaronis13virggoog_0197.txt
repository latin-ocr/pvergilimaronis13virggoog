188 P. VERGILI MARONIS

Quos ubi consertos audere in proelia vidi,

Incipio super his: ‘Iuvenes fortissima frustra

‘Pectora si vobis audentem extrema cupido

‘Certa sequi, quae sit rebus fortuna videtis: 350

‘Excessere omnes, adytis arisque relictis,

‘Di, quibus imperium hoc steterat; succurritis urbi

‘Inoensaer moriamur, et in media arma ruamus

‘Una salus victis nullam sperare salutem!

Sic animis iuvenum furor additus. Inde, lupi ceu 355
¹ Raptores atra in nebula, quos inproba ventris ,

Exegit caecos rabies, catulique relicti

Faucibus exspectant siccis, per tela, per hostes

Vadimus haud dubiam in mortem, mediaeque tenemus

Urbis iter: nox atra cava circumvolat umbra. 360

Quis cladem illius noctis, quis funera fando

Explicet, aut possit lacrimis aequare labores?

Urbs antiqua ruit, multos dominata per annos:

Plurima perque vias sternuntur inertia passim

Corpora, perque domos et religiosa deorum 3⁶5

Limina Nec soli poenas dant sanguine Teucri 3

Quondam etiam victis redit in praecordia virtus,

Victoresque cadunt Danai. Crudelis ubique

LuctuS, ubique pavor, et plurima mortis imago.

‘Primus se, Danaum magna comitante caterva, 370

Androgeos offert nobis, socia agmina credens

Inscius, atque ultro verbis compellat amicis:

‘Festinate, viri: nam quae tam sera moratur -

‘Segnitiesi alii rapiunt incensa feruntque

‘ Pergama: vos celsis nunc primum a navibus itis!’ 375

Dixit3 et extemplo-neque enim responsa dabantur

Fida satis-sensit medios delapsus in hostes

Obstipuit, retroque pedem cum voce repressit

Inprovisum aspris veluti qui sentibus anguem χ

Pressit humi nitens, trepidusque repente refugit 380 l

Attollentem iras, et caerula colla tumentem:

Haud secus Androgeos visu tremefactus abibat

Inruimus densis et circumfundimur armis,

Ignarosque loci passim et formidine captos

Sternirnus. Adspirat primo fortuna labori.

Atque hic successu exsultans animisque Coroebus,

 

