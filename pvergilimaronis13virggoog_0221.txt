212 P. VERGILI MARONIS

Loricam consertam hamis auroque trilicem,
Et conum insignis galeae cristasque comantes,
Arma Neoptolemi. Sunt et sua dona parenti
Addit equos additque duces, 470
Remigium supplet, socios simul instruit armis

Interea classem velis aptare iubebat
Anchises, fieret vento mora ne qua ferenti.
Quem Phoebi interpres multo compellat honoret
‘Coniugio Anchisa, Veneris dignate superbo, 475
‘Cura deum, bis Pergameis erepte ruinis,
‘Ecce tibi Ausoniae tellus: hanc arripe velis.
‘Et tamen hanc pelago praeterlabare necesse est:
‘Ausoniae pars illa procul, quam pandit Apollo.
‘Vade' ait, ‘o felix nati pietate. Quid ultra 480
‘Provehor et lando surgentes demoror Austros?
Nee minus Andromache digressu maesta supremo
Fert picturatas auri subtemine vestes
Et Phrygiam Ascanio chlamydem, nec cedit honori,
Textilibusque onerat donis ac talia fatur: 485

‘Accipe et haec, manuum tibi quae monimenta mearum y
‘Sint‚ puer, et longum Andromachae testentur amorem,

‘Coniugis Hectoreae. Cape dona extrema tuorum,
‘0 mihi sola mei super Astyanactis imago. ’

‘Sic oculos, sic ille manus, sic ora serebat, 490

‘Et nunc aequali tecum pubesceret aevo.’

Hos ego digrediens lacrimis adfabar obortisr

‘Vivite felices, quibus est fortuna peracta -·

‘Iam sua: nos alia ex aliis in fata vocamur.

‘Vobis parta quies, nullum maris aequor arandum, 495

‘Arva neque Ausoniae semper cedentia retro

‘Quaerenda Effigiem Xanthi Troiamque videtis,

‘Quam vestrae fecere manus melioribus, opt0,

‘Auspiciis et quae fuerint minus obvia Graiis.

‘Si quando Thybrim vicinaque Thybridis arva 500

‘Intraro gentique meae data moenia cernam,

‘Cognatas urbes olim populosque propinquos

‘Epirq Hesperia, quibus idern Dardanus auctor

‘Atque idem casus, unam faciemus utramque

‘Troiam animis ,- maneat nostros ea cura nepotes! 505
Provehimur pelago vicina Ceraunia iuxta,

 

