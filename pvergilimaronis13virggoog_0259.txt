250 P. VERGILI MARONIS

Ales, et ingenti sonuerunt omnia plausu.

Post acer Mnestheus adducto constitit arcu,
Alta petens, pariterque oculos telumque tetendit:
Ast ipsam miserandus avem contingere ferro
Nou valuit; nodos et vincula linea rupit,
Quis innexa pedem malo pendebat ab alto:
Illa notos atque atra volans in nubila fugit.
Tum rapidus, iamdudum arcu contenta parato
Tela tenens, fratrem Eurytion in vota vocavit,
Iam vacuo laetam caelo speculatus, et alis
Plaudentem nigra figit sub nube columbam.
Decidit exanimis, vitamque reliquit in astris
Aetheriis, fixamque refert delapsa sagittam.
Amissa solus palma superabat Acestes:

Qui tamen aerias telum contendit in auras, 5²0

Ostentans artemque pater arcumque sonantem.

Hic oculis subitum obicitur magnoque futurum

Augurio monstrum: docuit post exitus ingens,

Seraque terrifici cecinerunt omina vates.

Namque volans liquidis in nubibus arsit arundo, 525
Signavitque viam flammis, tenuesque recessit

Consumpta in ventos: caelo ceu saepe refixa
Transcurrunt crinemque volantia sidera ducunt.

Attonitis haesere animis superosque precati

Trinacrii Teucrique viri. nec maximus omen 530
Abnuit Aeneas; sed laetum amplexus Acest ten
Muneribus cumulat magnis, ac talia fatur:

‘Sume pater 3 nam te voluit rex magnus Olympi
‘Talibus auspiciis exsortem ducere honorem.

‘Ipsius Anchisae longaevi hoc munus habebis, 53 5

‘Cratera inpressum signis, quem Thracius olim
‘Anchisae genitori in magno munere Cisseus
‘Ferre sui dederat monumentum et pignus amoris’
Sic fatus cingit viridanti tempora lauro,
Et primum ante omnes victorem appellat Acesten. 540
Nec bonus Eurytion praelato invidit honori,
Quamvis solus avem caelo deiecit ab alto.
Proximus ingreditur donis qui vincula rupit3
Extremus volucri qui fixit arundine malum.
At pater Aeneas, nondum certamine misso, 545

 

