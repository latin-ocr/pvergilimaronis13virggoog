AENEIDOS LIB. V.

Dardanidae, reddique viro promissa iubebant

Hic gravis Entellum dictis castigat Acestes,

Proximus ut viridante toro consederat herbae:

‘Entelle, heroum quondam fortissime frustra,

‘Tantane tam patiens nullo certamine tolli 390
‘Dona sines? ubi nunc nobis deus ille, magister
‘Nequiquam memoratus, Eryx? ubi sarna per omnem
‘Trinacriam et spolia illa tuis pendentia tectis?’

Ille sub haec: ‘Non laudis amor, nec gloria cessit
‘Pulsa metu ; sed enim gelidus tardante senecta 395
‘Sanguis hebet, frigentque effetae in corpore vires

‘Si mihi, quae quondam fuerat, quaque improbus iste
‘Exsultat fidens, si nunc soret illa iuventas,

‘Haud equidem pretio inductus pulchroque iuvenco
‘venissem nec dona moror! Sic deinde locutus 400
In medium geminos inmani pondere caestus

Proiecit, quibus acer Eryx in proelia suetus

Ferre manum duroque intendere bracchia tergo.
Obstipuere animi: tantorum ingentia septem

Terga boum plumbo insuto ferroque rigebant. 405
Ante omnes stupet ipse Dares, longeque recusat;
Magnanimusque Anchisiades et pondus et ipsa

Huc illuc vinclorum inmensa volumina versat.

Tum senior tales referebat pectore voces:

‘Quid si quis caestus ipsius et Herculis arma 410
‘Vidisset tristemque hoc ipso in litore pugnam?

‘Haec germanus Eryx quondam tuus arma gerebat: ⁰
‘Sanguine cernis adhuc sparsoque infecta cerebro.

, ‘His magnum Alciden contra stetit ; his ego suetuS, ο
‘Dum melior vires sanguis dabat, aemula necdum 415
‘Temporibus geminis canebat sparsa senectus.

‘Sed‚ si nostra Dares haec Troius arma recusat,

‘quue pio sedet Aeneae, probat auctor Acestes,
‘Aequemus pugnas. Erycis tibi terga remitto ,·
‘Solvemetus5 et tu Troianos exue caestus) 420
Haec fatus duplicem ex humeris reiecit amictum,

Et magnos membrorum artus, magna ossa lacertosque
Exuit, atque ingens media consistit arena

Tum satus Anchisa caestus pater extulit aequos, .

Et paribus palmas amborum innexuit armis. 425

 

