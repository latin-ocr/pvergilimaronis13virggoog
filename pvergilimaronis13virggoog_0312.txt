'AENEIDOS LIB. VII. 303

Ipse inter primos praestanti corpore Turnus
Vertitur arma tenens, et toto vertice supra est:
Cui triplici crinita iuba galea alta Chimaeram 785
Sustinet, Aetnaeos efflantem faucibus ignes;
Tam magis illa fremenS, et tristibus effera flammis,
Quam magis effuso crudescunt sanguine pugnae.
At levem clipeum sublatis cornibus Io
Auro insignibat, iarn saetis obsita, iarn bos, 790
Argumentum ingens, et custos virginis Argus,
Caelataque amnem fundens pater Inachus urna
Insequitur nimbus peditum, clipeataque totis ¹
Agmina densentur campis, Argivaque pubes
‚Auruncaeque manus, Rutuli veteresque Sicani, 795
Et Sacranae acies et picti scuta Labici:
Qui saltus, Tiberine, tuos, sacrumque Numici
. Litus arant, Rutulosque exercent vomere colles,
Circaeumque iugum; quis Iupiter Anxurus arvis
Praesidet‚ et viridi gaudens Feronia luco 3 800
Qua Saturae iacet atra palus, gelidusque per imas '
Quaerit iter valles atque in mare conditur Ufens.¹

Hos super advenit Volsca de gente Camilla,
Agmen agens equitum et florentes aere catervas,
BellatriX, non illa colo calathisve Minervae 805
Femineas adsueta manus, sed proelia virgo
Dura pati, cursuque pedum praevertere ventos.
Illa vel intactae segetis persumma volaret
Gramina, nec teneras cursu laesisset aristas ;
Vel mare per medium, fluctu suspensa tumenti, 810
Ferret iter, celeres neque tingueret aequore plantas.
Illam omnis tectis agrisque effusa iuventus
Turbaque miratur matrum et prospectat euntem,
Attonitis inhians animis, ut regius ostro
Velet honos leves humeros, ut fibula crinem 815 ¹
Auro internectat, Lyciam ut gerat ipsa pharetram
Et pastoralem praefixa cuspide myrtum.

 

