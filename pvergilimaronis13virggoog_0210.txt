AENEIDOS LIB. III.

Nam quae prima solo ruptis radicibus arbos

Vellitur, huic atro liquuntur sanguine guttae

Et terram tabo maculant. Mihi frigidus horror

Membra quatit, gelidusque coit tormidine sanguis 30

Rursus et alterius lentum convellere vimen

Insequor et causas penitus temptare latentes:

Ater et alterius sequitur de cortice sanguis.

Multa movens animo Nymphas venerabar agrestes

Gradivumque patrem, Geticis qui praesidet arvis, 35

Rite secundarent visus omenque levarent.

Tertia sed postquam maiore hastilia nisu

Adgredior genibusque adversae obluctor harenae,

(Eloquar an sileam Ρ) gemitus lacrimabilis imo

Auditur tumulo, et vox reddita fertur ad aures: 40

‘Quid miserum, Aenea, laceras? iam parce sepulto,

‘Parce pias scelerare manus: non me tibi Troia

‘Externum tulit aut cmor hic de stipite manat.

‘Heu luge crudeles terras suge litus. avarum.

‘Nam Polydorus ego: hic confixum ferrea texit 45

‘Telorum seges et iaculis increvit acutis!

Tum vero ancipiti mentem formidine pressus

Obstipui steteruntque comae et vox faucibus haesit.
Hunc Polydorum auri quondam cum pondere magno

Infelix Priamus furtim mandarat alendum 50

T hraeicio regi, cum iam diffideret armis

Dardaniae cingique urbem obsidione videret.

Ille, ut opes fractae Teucnrm, et Fortuna recessit,

Res Agamemnonias victriciaque arma secutus

Fas omne abrumpit: Polydorum obtruncat, et auro 55

Vi potitur. Quid non mortalia pectora cogis,

Auri sacra fames! postquam pavor ossa reliquit,

Delectos populi ad proceres primumque parentem

Monstra deum refero et quae sit sententia posco.

Omnibus idem animus, scelerata excedere terra, 60

Linqui pollutum hospitium et dare classibus Austros.

Ergo instauramus Polydoro funus, et ingens

Aggeritur tumulo tellus 3 stant manibus arae

Caeruleis maestae vittis atraque cupresso,

Et circum lliades crinem de more solutae, 65

Inferimus tepido spumantia cymbia lacte,

 

