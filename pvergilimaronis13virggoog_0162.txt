GEORGICON LIB. IV. 153

Volcani, Martisque dolos et dulcia furta,
Aque Chao densos divom numerabat amores.
{Carmine quo captae dum fusis mollia pensa

Devolvont, iterum maternas impulit aures κ
Luctus Aristaei, vitreisque sedilibus omnes 350
Obstipuerey sed ante alias Arethusa sorores
Prospiciens summa flavom caput extulit unda,
Et procul: ‘o gemitu non frustra exterrita tanto,
‘Cyrene soror, ipse tibi, tua maxuma cura,
‘Tristis Aristaeus Penei genitoris ad undam 355
‘Stat lacrimans et te crudelem nornine dicit!
Huic percussa nova mentem formidine mater,
‘Duc, age, duc ad nos; fas itti limina divom
‘Tangere’ ait Simul alta iubet discedere late
Flumina, qua iuvenis gressus inferret. Atilium
Curvata in montis faciem circumstetit unda,
Accepitque sinu vasto misitque sub amnem.
Iamque domum mirans genetricis et umida regna
Speluncisque lacus clausos lucosque sonantes
Ibat, et ingenti motu stupefactus aquarum
Omnia sub magna labentia flumina terra
Spectabat diversa locis, Phasimque Lycumque
Et caput, unde altus primum se erumpit Enipeus
Saxosusque sonans Hypanis Mysusque Caicus,
Unde pater Tiberinus, et unde Aniena fluenta,
Et gemina auratus taurino cornua voltu
Eridanus, quo non alius per pinguia culta ,
In mare purpureum violentior effluit amnis.
Postquam est in thalami pendentia pumice tecta
Perventum et nati fletus cognovit inanes

' Cyrene, manibus liquidos dant ordine fontes
Germanae tonsisque serunt mantelia villis 3
Pars epulis onerant mensas et plena reponunt
Pocula, Panchaeis adolescunt ignibus arae,
Et mater ‘cape Maeonii carchesia Bacchi:
‘Oceano libemus' ait. Simul ipsa precatur
Oceanumque patrem rerum Nymphasque sorores
Centum quae silvas, centum quae flumina servant.
Ter liquido ardentem perfudit nectare Vestam,
Ter flamma ad summum tecti subiecta reluxit.

 

