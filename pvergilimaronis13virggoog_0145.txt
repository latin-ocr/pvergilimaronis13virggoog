136' P. Venorrrrmnoms

Scilicet ante omnes furor est insignis equarum;
Et mentem Venus ipsa dedit, quo tempore Glauci
Potniades malis membra absumpsere quadrigae.
Illas ducit amor trans Gargara transque sonantem
Ascanium, superant montes et flumina tranant ²70
Continuoque avidis ubi subdita flamma medullis,
(Vere magis, quia vere calor redit ossibus) illae
Ore omnes versae in Zephyrum stant rupibus altis,
Exceptantque leves auras et saepe sine ullis
Coniugiis vento gravidae (mirabile dictu) ²7 5
Saxa peret scopulos et depressas convalles
Diffugiunt, non, Eure, tuos, neque solis ad onus,
In Borean Caurumque‚ aut unde nigerrimus Auster
Nascitur et pluvio contristat frigore caelum.
Hic demum, hippomanes vero quod nomine dicunt 280
Pastores‚ lentum destillat ab inguine virus,
Hippomanes, quod saepe malae legere novercae
Miscueruntque herbas et non innoxia verba
Sed sugit interea, sugit inreparabile tempus
Singula dum capti circumvectamur amore. 285
Hoc satis armentis: superat pars altera curae,
Lanigeros agitare greges hirtasque capellas.
Hic labor, hinc laudem sortes sperate coloni.
Nec sum animi dubius, verbis ea vincere magnum
Quam sit, et angustis hunc addere rebus honorem, ²90
Sed me Parnasi deserta perardua dulcis
Raptat amor ; iuvat ire iugis, qua nulla priorum
Castaliam molli devertitur orbita clivo
Nunc, veneranda Pales, magno nunc ore sonandum.
Incipiens stabulis edico in mollibus herbam ²95
Carpere oves, dum mox frondosa reducitur aestas,
Et multa duram stipula felicumque maniplis
Sternere subter humum, glacies ne frigida laedat
Molle pecus scabiemque ferat turpesque podagras
Post hinc digressus iubeo frondentia capris 300

Arbuta sufficere et fluvios praebere recentes,
Et stabula a ventis hiberno opponere soli

Ad medium conversa diem, cum frigidus olim
Iam cadit extremoque inrorat Aquarius anno.
Hae quoque non cura nobis leviore tuendae, 305

 

