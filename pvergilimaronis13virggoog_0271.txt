262 P. VERGILJ MARONIS

‘Praescia venturi, da (non indebita posco
‘Regna meis satis) Latio considere Teucros,
‘Errantesque deos agitataque numina Troiae.
‘Tum Phoebo et Triviae solido de marmore templum
‘Instituam festosque dies de nomine Phoebi. 70
‘Te quoque magna manent regnis penetralia nostris ς
‘Hic ego namque tuas sortes arcanaque fata,
‘Dicta meae genti, ponam lectosque sacrabo,
‘Alma viros. Foliis tantum ne carmina manda,
‘Ne turbata volent rapidis ludibria ventis: 75
‘Ipsa canas oro.' Finem dedit ore loquendi

At, Phoebi nondum patiens, immanis in antro
Bacchatur vates, magnum si pectore possit
Excussisse deum: tanto magis ille fatigat
Os rabidum, sera corda domans, fingitque premendo. 80
Ostia iamque domus patuere ingentia centum
Sponte sua vatisque ierunt responsa per auras:
‘O tandem magnis pelagi defuncte periclis,
‘(Sed terrae graviora manent) in regna Lavini
‘Dardanidae venient, mitte hanc de pectore curam, 85
‘Sed non et venisse volent Bella, horrida bella,
‘Et Thybrim multo spumantem sanguine cerno.
‘Non Simois tibi nec Xanthus nec Dorica castra ’
‘Defuerint2 alius Latio iam partus Achilles, ἶ
‘Natus etipse dea: nec Teucris addita Iuno ⁸ 90 l
‘Usquam aberit; cum tu supplex in rebus egenis l
‘Quas gentes Italum aut quas non oraveris urbes!
‘Causa mali tanti coniunx itemm hospita TeucriS,
‘Extemique iterum thalami.
‘Tu ne cede malis, sed contra audentior ito, 95
‘Quam tua te Fortuna sinet. Via prima salutis,
‘Quod minime reris, Graia pandetur ab urbe

Talibus ex adyto dictis Cumaea Sibylla
Horrendas canit ambages antroque remugit, χ
Obscuris vera involvens ; ea frena-furenti 100 ³
Concutit et stimulos sub pectore vertit Apollo.
Ut primurn cessit furor, et rabida ora quiemnt,
Incipit Aeneas heros: ‘Non ulla laborum,
‘O virgo, nova mi facies inopinave surgit3
‘Omnia praecepi atque animo mecum ante peregi. ¹05

 

