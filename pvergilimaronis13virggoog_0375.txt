366 P. VERGILII MARONIS

Omnibus Adloquitur maerentem, et talibus infit: 860 l

‘Rhaebq diu (res si qua diu mortalibus ulla est)
‘Viximus Aut hodie victor spolia illa cruenta
‘Et caput Aeneae reseres, Lausique dolorum
‘Ultor eris mecumt aut, aperit si nulla viam vis,

‘Occumbes pariter. Neque enirn, fortissime, cred0, 865 i

‘Iussa aliena pati et dominos dignabere Teucros)

Dixit, et exceptus tergo consueta locavit

Membra, manusque ambas iaculis oneravit acutis,

Aere caput fulgens, cristaque hirsutus equina

Sic cursum in medios rapidus dedit Aestuat ingens 870
Urio in corde pudor, mixtoque insania luctu;

[Et furiis agitatus amor, et conscia virtus]

Atque hic Aenean magna ter voce vocavit

Aeneas adgnovit euim, laetusque precatur:

‘Sic pater ille deum faciat, sic altus Apollo!

‘Incipias conferre manum)

- Tantum effatus, et infesta subit obvius hasta

llle autern: ‘Quid me erepto, saevissime, nato
‘Terres? Haec via sola fuit, qua perdere posses

‘Nec mortem hortemur, nec divom parcimus ulli. 880
‘Desinez iarn venio moriturus, et haee tibi porto
‘Dona prius' Dixit, telumque intorsit in hostem3

Inde aliud superatque aliud figitque volatque

Ingenti gyro: sed sustinet aureus umbo.

Ter circum adstantem laevos equitavit in orbes, 885
Tela manu iaciens; ter secum Troius heros

Inmanem aerato circumfert tegmine silvam.

Inde ubi tot traxisse moras, tot spicula taedet

Vellere, et urguetur pugna congressus iniqua,

Multa movens animo iam tandem erumpit, et inter 890
Bellatoris equi cava tempora coniicit hastam.

Tollit se arrectum quadrupes, et calcibus auras
Verberat, effusumque equitem super ipse secutus
Inplicat, eiectoque incumbit cernuus armo.

Clamore incendunt caelum Troesque Latinique. 895
Advolat Aeneas, vaginaque eripit ensem,

Et superhaec: ‘Ubi nunc Mezentius acer, et illa
‘Effera vis animir' Contra Tyrrhenus, ut auras
Suspiciens hausit caelum, mentemque recepit:

 

