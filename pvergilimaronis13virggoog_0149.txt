140 P. VERGILI MARONIS

Squamea convolvens sublato pectore terga

Atque notis longam maculosus grandibus alvom,

Qui dum amnes ulli rumpuntur fontibus et dum

Vere madent udo terrae ac pluvialibus austris,

Stagna colit, ripisque habitans hic piscibus atram 430

Improbus ingluviem ranisque loquacibus explet3

Postquam¹ exusta palus, terraeque ardore dehiscunt,

Exsilit in siccum et flammantia lumina torquens

Saevit agris, asperque siti atque exterritus aestu.

Ne mihi tum molles sub divo carpere somnos 435

Νο0 dorso nemoris libeat iacuisse per herbas, ⁴

Cum positis novus exuviis nitidusque iuventa

Volvitur aut catulos tectis aut ova relinquens

Arduus ad solem et linguis micat ore trisulcis.
Morborum quoque te causas et signa docebo. 440

Turpis oves temptat scabies, ubi frigidus imber ¹

Altius ad vivom persedit et horrida cano

Bruma gelu, vel cum tonsis inlotus adhaesit

Sudor et hirsuti secuerunt corpora vepres.

Dulcibus idcirco fluviis pecus omne magistri 445

Perfundunt, udisque aries in gurgite villis

Mersatur missusque secundo defluit amni ς

Aut tonsum tristi contingunt corpus amurca

Et spumas miscent argenti vivaque sulfura

Idaeasque pices et pingues unguine ceras 450

Scillamque elleborosque graves nigrumque bitumen.

Non tamen ulla magis praesens fortuna laborum est,

Quam si quis ferro potuit rescindere summum

Ulceris os: alitur vitium vivitque tegendo,

Dum medicas adhibere manus ad volnera pastor 455

Abnegat et meliora deos sedet omnia poscens.

Quinetiam, ima dolor balantum lapsus ad ossa

Cum furit atque artus depascitur arida febris,

Profuit incensos aestus avertere et inter

Ima ferire pedis salientem sanguine venam, 460

Bisaltae quo more solent acerque Gelonus3

Cum fugit in Rhodopen atque in deserta Getarum
Et lae concretum cum sanguine potat equino.

Quam procul aut molli succedere saepius umbrae
Videris, aut summas carpentem ignavius herbas 465

 

