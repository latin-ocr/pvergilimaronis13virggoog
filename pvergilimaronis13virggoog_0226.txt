AENEIDOS LIB. III.

Nos procul inde fugam trepidi celerare recepto
Supphce sic merito, tacitique incidere funem,
Verrimus et proni certantibus aequora remis
Sensit, etad sonitum vocis vestigia torsit.
Verum ubi nulla datur dextra adfectare potestas, 670
N ec potis Ionios fluctus aequare sequendo,
Clamorem immensum tollit, quo pontus et omnes
Contremuere undae, penitusque exterrita tellus
Italiae, curvisque immugiit Aetna cavernis.
At genus e silvis Cyclopum et montibus altis 675
Excitum ruit ad portus et litora complent
Cernimus adstantes nequiquam lumine torvo
Aetnaeos fratres, caelo capita alta serentes,
Concilium horrendum: quales cum vertice celso
Abriae quercus aut coniferae cyparissi 680
Constiterunt, silva alta Iovis lucusve Dianae.
Praecipites metus acer agit quocumque rudentes
Excutere et ventis intendere vela 'secundis
Contra iussa monent Heleni Scyllam atque Charybdin
Inter, utramque viam leti discrimine parvo, 685
Ni teneant cursus: certum est dare lintea retro.
Ecce autem Boreas angusta ab sede Pelori
Missus adest: vivo praetervehor ostia saxo
Pantagiae Megarosque sinus Thapsumque iacentem.
Talia monstrabat relegens errata retrorsus 690
Litora Achaemenides, comes infelicis Ulixi.

Sicanio praetenta sinu iacet insula contra
Plemurium undosum; nomen dixere priores
Ortygiam. Alpheum fama est huc Elidis amnem
Occultas egisse vias subter mare, qui nunc 695
Ore, Arethusa, tuo Siculis confunditur undis.
Iussi numina magna loci veneramur. Et inde
Exsupero praepingue solum stagnantis Helori:
Hinc altas cautes proiectaque saxa Pachyni
Radimus, et satis numquam concessa moveri “ 700
Adparet Camarina procul, campique Geloi,
Immanisque Gela fluvii cognomine dicta.
Arduus inde Acragas ostentat maxima longe
Moenia, magnanimum quondam generator equorum 3
Teque datis linquo velis, palmosa Selinus, 705

 

