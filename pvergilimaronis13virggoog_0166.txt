croacrcocr cru. rr. 157

‘Illa quidem Stygia nabat iam frigida cumba.

‘Septem illum totos perhibent ex ordine menses

‘Rupe sub adria deserti ad Strymonis undam

‘Flevisse et gelidis haec evolvisse sub antris
‘Mulcentem tigris et agentem carmine quercus; 510
‘Qualis populea maerens philomela sub umbra
‘Amissos queritur fetus, quos durus arator

‘Observans nido implumes detraxit3 at illa

‘Flet noctem ramoque sedens miserabile carmen
‘Integrat et maestis late loca questibus implet. 515
‘Nulla Venus non ulli animum flexere hymenaei.
‘Solus Hyperboreas glacies Tanaimque nivalem
‘Arvaque Rhipaeis numquam viduata pruinis

‘Lustrabat raptam Eurydicen atque inrita Ditis

‘Dona querens3 spretae Ciconum quo munere matres 5²0
‘lnter sacra deum nocturnique orgia Bacchi
‘Discerptum latos iuvenem sparsere per agros.

‘Turn quoque marmorea caput a cervice revolsum
‘Gurgite cum medio portans Oeagrius Hebrus
‘Volveret‚ Eurydicen vox ipsa et frigida lingua 52 5
‘A miseram Eurydicen! anima fugiente vocabat,
‘Eurydicen toto referebant flumine ripae.’

Haec Proteus, et se iactu dedit aequor in altum
Quaque dedit, spumantem undam sub vertice torsit.

At non Cyrene3 namque ultro adfata timentem: 530

‘Nate licet tristes animo deponere curas.

‘Haec omnis morbi causa, hinc miserabile Nymphae,
‘Cum quibus illa choros lucis agitabat in altis,
‘Exitium misere apibus. Tu munera supplex

‘Tende petens pacem et faciles venerare Napaeas; 535
‘Namque dabunt veniam votis irasque remittent.

‘ modus orandi qui sit, prius ordine dicam.
&induor eximios praestanti corpore tauros,

‘Qui tibi nunc viridis depascunt summa Lycaei,
‘Delige‚ et intacta totidem cervice iuvencas. 540
‘Quattuor his aras alta ad delubra dearum

‘Constitue et sacrum iugulis demitte cruorem
‘Corporaque ipsa boum frondoso desere luco.

‘Post ubi nona suos Aurora ostenderit ortus,

‘Inferias Orphei Lethaea papavera mittes 545

 

