148 P. VERGILI MARONIS

lamque ministrantem platanum potantibus umbras.
Verum haec ipse equidem spatiis exclusus iniquis
Praetereo atque aliis post me memoranda relinquo.
Nunc age, naturas apibus quas Iuppiter ipse
Addidit, expediam, pro qua mercede canoros 150
Curetum sonitus crepitantiaque aera secutae
Dictaeo caeli regern pavere sub antro.
Solae communes natos, consortia tecta
Urbis habeut, magnisque agitant sub legibus aevom,
Et patriam solae et certos novere penates; 155
Venturaeque hiemis memores aestate laborem
Experiuntur et in medium quaesita reponunt,
Namque aliae victu invigilant et foedere pacto
Exercentur agris ; pars intra saepta domorum
Narcissi lacrimam et lentum de cortice gluten 160
Prima favis ponunt fundamina, deinde tenaces
Suspendunt ceras; aliae spem gentis adultos
Educunt fetus ; aliae purissima mella
Stipant, et liquido distendunt nectare cellas
Sunt, quibus ad portas cecidit custodia sorti, 165
Inque vicem speculantur aquas et nubila caeli
Aut onera accipiunt venientum aut agmine facto
Ignavum fucos pecus a praesepibus arcent.
F rvet opus, redolentque thymo fragrantia mella3
[xi veluti lentis Cyclopes fulmina massis 170
Cum properant, alii taurinis follibus auras
Accipiunt redduntque, alii stridentia tingunt
Aera lacu3 gemit inpositis incudibus Aetna;
llli inter sese magna vi bracchia tollunt
In numerum, versantque tenaci forcipe ferrum: 17 5
Non aliter, si parva licet componere magniS,
Cecropias innatus apes amor urguet habendi,
Munere quamque suo. Grandaevis oppida curae
Et munire favos et daedala fingere tecta
At fessae multa referunt se nocte minores, 189
Crura thymo plenae; pascuntur et arbuta passim
Et glaucas salices casiamque crocumque rubentem
Et pinguem tiliam et ferrugineos hyacinthos.
Omnibus una quies operum, labor omnibus unus:
Mane ruunt portis3 nusquam mora; rursus easdem 185

 

