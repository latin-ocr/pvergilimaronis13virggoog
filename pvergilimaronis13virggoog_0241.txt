23² P. VERGILI MARONIS

Funerea; super exuvias ensemque relictum
Effigiemque toro locat, haud ignara futuri.
Stant arae circum, et crines effusa sacerdos
Tercentum tonat ore deos, Erebumque Chaosque 510
Tergeminamque Hecaten, tria virginis ora Dianae„
Sparserat et latices simulatos fontis Averni;
Falcibus et messae ad lunam quaeruntur aenis
Pubentes herbae, nigri cum lacte veneni; i
Quaeritur et nascentis equi de fronte revolsus 515 ]
Et matri praereptus amor.
Ipsa mola manibusque piis altaria iuxta, l
Unum exuta pedem vinclis, in veste recincta,
Testatur moritura deos et conscia fati
Sidera ; tum, si quod non aequo foedere amantes 5²0 l
Curae numen habet iustumque memorque, precatur.

Nox erat, et placidum carpebant fessa soporem
Corpora per terras, silvaeque et saeva quierant
Aequora, cum medio volvuntur sidera lapsu,
Cum tacet omnis ager, pecudes, pictaeque volucres, 5²5 ,
Quaeque lacus late liquidos, quaeque aspera dumis
Rura tenent, somno positae snb nocte silenti l
Lenibant curaS, et corda oblita laborum. l
At non infelix animi Phoenissa, neque umquam
Solvitur in somnos, oculisve aut pectore noctem 530
Accipit: ingeminant curae, rursusque resurgens
Saevit amor, magnoque irarum fluctuat aestu.
Sic adeo insistit, secumque ita corde volutat:
Ἔτι, quid ago? rursusne procos inrisa priores
‘Experiaq Nomadumque petam conubia supplex, 535
‘Quos ego sim totiens iam dedignata maritos?
‘Iliacas igitur classes atque ultima Teucrum
‘Iussa sequar? quiane auxilio iuvat ante levatos,
‘Et bene apud memores veteris stat gratia sacti?
‘Quis me autem, fac velle, sinet, ratibusve superbis 540
‘Invisam accipiet? nescis heu, perdita, necdum
‘Laomedonteae sentis periuria gentis?
‘Quid turn? sola fuga nautas comitabor ovantes?
‘An Tyriis omnique manu stipata meorum

‘luseram et, quos Sidonia vix urbe revelli, 545
‘Rursus agam pelago, et ventis dare vela iubebo?

 

