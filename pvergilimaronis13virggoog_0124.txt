P. VERGILI MARONIS

ΙΘΕΟΜΙΕΟΝ
LIBER 'SECUNDUS

HACTENUS arvorum cultus et sidera caeli3 ’
Nunc te, Bacche, canam, necnon silvestria tecum
Virgulta et prolem tarde crescentis olivae.
Huc, pater o Lenaee (tuis hic omnia plena
Muneribus tibi pampineo gravidus autumno 5
Floret ager, spumat plenis vindemia labris)
Huc, pater o Lenaee, veni, nudataque musto
Tingue novo mecum direptis crura cothurnis,
⁴Principio arboribus varia est natura creandis.
Namque aliae nullis hominum cogentibus ipsae 10
Sponte sua veniunt camposque et flumina late
Curva tenent, ut molle siler lentaeque genistae
Populus et glauca canentia fronde salicta 3
Pars autem posito surgunt de semine, ut altae
Castaneas nemorumque Iovi quae maxima frondet 15
Aesculus, atque habitae Grais oracula quercus.
Pullulat ab radice aliis densissima silva,
Ut cerasis ulmisque 3 etiam Parnasia laurus
Parva sub ingenti matris se subicit umbra.
Hos natura modos primum dedit; his genus omne 20
Silvarum fruticumque viret nemorumque sacrorum.
Sunt alii, quos ipse via sibi repperit usus.
Hic plantas tenero abscindens de corpore matrum
Deposuit sulcis; hic stirpes obruit arvo
Quadrifidasque sudes et acuto robore vallos. ²5

’ 8-2

 

