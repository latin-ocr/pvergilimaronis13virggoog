Gaoaorcorv ara m. 131

Optima quaeque dies miseris mortalibus aevi
Prima fugit, subeunt morbi tristisque senectus
Et labor, et durae rapit inclementia mortis.
Semper erunt, quarum mutari corpora malis:
Semper enim refice ac, ne post amissa requiras, 70
Anteveni, et subolem armento sortire quotannis.
Nec non et pecori est idem delectus equino.
Tu mod0, quos in spem statues submittere gentis,
Praecipuum iam inde a teneris impende laborem.
Continuo pecoris generosi pullus 111 arvis 75
Altius ingreditur et mollia crura reponit;
Primus et ire viam et fluvios temptare minantes
Audet, et ignoto sese committere ponti,
Nec vanos horret strepitus. Illi ardua cervix
Argutumque caput, brevis alvos obesaque terga, 80
Luxuriatque toris animosum pectus. Honesti
Spadices glaucique, color deterrimus albis
Et gilvo Tum, si qua sonum procul arma dedere,
Stare loco nescit, micat auribus et tremit artus,
Collectumque fremens volvit sub naribus ignem. 85
Densa iuba, et dextro iactata recumbit in armo;
At duplex agitur per lumbos spina, cavatque
Tellurem et solido graviter sonat ungula cornu.
Talis Amyclaei domitus Pollucis habenis
Cyllarus et, quorum Grai meminere poetae, 90
Martis equi biiuges et magni currus Achilli.
Talis et ipse iubam cervice effudit equina
Coniugis adventu pernix Saturnus, et altum
Pelion hinnitu fugiens implevit acuto. s 94
Hunc quoque, ubi aut morbo gravis aut iarn segnior annis
Deficit, abde domo nec turpi ignosce senectae
Frigidus 1n Venerem senior, frustraque laborem
Ingratum trahit, et, si quando ad proelia ventum est,
Ut quondam m stipulis magnus sine viribus ignis,
Incassum furit. Ergo animos aevomque not tabis 100
Praecipue3 hinc alias artes prolemque parentum
Et quis cuique dolor victo, quae gloria palmae.
Nonne vides, cum praecipiti certamine campum
Corripuere, ruuntque effusi carcere currus,
Cum spes arrectae iuvenum, exultantiaque haurit 105

9-2

 

