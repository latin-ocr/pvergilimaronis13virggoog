AENEIDOS LIB. V.

‘Non vires alias conversaque numina sentis?
‘Cede deo’ Dixitque et, proelia voce diremit
Ast illurn fidi aequales, genua aegra trahentem,
laetantemque utroque caput, crassumque cruorem
Ore eiectantem mixtosque in sanguine dentes, 470
Ducunt ad naves; galeamque ensemque vocati
Accipiunt: palmam Entello taurumque relinquunt
Hic victor, superans animis tauroque superbus:
‘Nate dea, vosque haec,' inquit, ‘cognoscite Teucri,
‘Et mihi quae fuerint iuvenali in corpore vires, 475
‘Et qua servetis revocatum a morte Dareta’
Dixit, et adversi contra stetit ora iuvenci,
Qui donum adstabat pugnae; durosque reducta
Libravit dextra media inter cornua caestus
Arduus,- effractoque inlisit in ossa cerebro. 480
Sternitur exanimisque tremens procumbit humi bos.
Ille super tales effundit pectore voces:
‘Hanc tibi, Eryx, meliorem animam pro morte Daretis
‘Persolvo: hic victor caestus artemque repono!

Protinus Aeneas celeri certare sagitta 485
Invitat, qui forte velint, et praemia dicit;
Ingentique manu malum de nave Seresti
Erigit, et volucrem traiecto in lune columbam,
Quo tendant ferrum, malo suspendit ab alto.
Convenere viri, deiectamque aerea sortem 490
Accepit galea; et primus clamore secundo
Hyrtacidae ante omnes exit locus Hippocoontis3
Quem modo navali Mnestheus certamine victor
Consequitur, viridi Mnestheus evinctus oliva:
Tertius Eurytion, tuus, o clarissime, frater, 495
Pandare, qui quondam, iussus confundere foedus,
In medios telum torsisti primus Achivos.
Extremus galeaque ima subsedit Acestes
Ausus et ipse manu iuvenum temptare laborem.

Turn validis flexos incurvant viribus arcus 500
Pro se quisque viri, et depromunt tela pharetris.
Primaque per caelum nervo stn'dente sagitta

Hyrtacidae iuvenis volucres diverberat auras ς

Et venit, adversique infigitur arbore mali.

Intremuit malus, timuitque exterrita pennis 505

 

