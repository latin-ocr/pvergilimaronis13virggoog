102 P. VERGILI MARONIS

Terrarumque velis curam, et te maximus orbis
Auctorem frugum tempestatumque potentem
Accipiat, cingens materna tempora myrto 3
An deus immensi venias maris ac tua nautae
Numina sola colant, tibi serviat ultima Thule,
Teque sibi generum Tethys emat omnibus undis 3
Anne novum tardis sidus te mensibus addas,
Qua locus Erigonen inter chelasque sequentes¹
Panditur-ipse tibi iam bracchia contrahit ardens
Scorpius et caeli iusta plus parte reliquit— 35
Quidquid eris-nam te nec sperant Tartara regem
Nec tibi regnandi veniat tarn dira cupido,
Quamvis Elysios miretur Graecia campos
Nec repetita sequi curet Proserpina matrem-
Da facilem cursum atque audacibus adnue coeptis, 40
(lgffsque't' vtae rr'iecum miserat us agre-{Q
ingredere et votis iarn nunc adsuesce vocari.
Vere novo gelidus canis cum montibus umor
Liquitur et Zephyro putris se glaeba resolvit, ,
Depresso incipiat iam tum mihi taurus aratro 45
Ingemere‚ et sulco attritus splendescere vomer.
llla seges demum votis respondet avari
Agricolae, bis quae solem, bis frigora sensit ;
lllius immensae ruperunt horrea messes.
At prius ignotum ferro quam scindimus aequor, 50
Ventos et varium caeli praediscere morem
Cura sit ac patrios cultusque habitusque locorum,
Et quid quaeque ferat regio et quid quaeque recuset.
Hic segetes illic veniunt felicius uvae,
Arborei fetus alibi, atque iniussa virescunt 55
Gramina Nonne vides croceos ut Tmolus odores,
India mittit ebur, molles sua tura Sabaei,
'At Chalybes nudi ferrum, virosaque Pontus
Castorea, Eliadum palmas Epiros equarum?
Continuo has leges aeternaque foedera certis 60
Imposuit natura locis, quo 'tempore primum
Deucalion vacuum lapides iactavit in orbem,
Unde homines nati, durum genus. Ετςο age, terrae
Pingue solum primis extemplo a mensibus anni
Fortes invertant tauri, glaebasque' racentes 65

 

