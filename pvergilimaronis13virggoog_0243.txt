234 P. VERGILI MARONIS

Vidit, et aequatis classem procedere velis,

Litoraque et vacuos sensit sine remige portus,

Terque quaterque manu pectus percussa decorum

Flaventesque abscissa comas, ‘Pro Iuppiterl ibit 590

‘Hic‚' ait, ‘et nostris inluserit advena regnis?

‘Non arma expedient, totaque ex urbe sequentur,

‘Deripientque rates alii navalibus? Ite,

‘Ferte citi flammas, date vela, inpellite remos.

‘Quid loquor? aut ubi sum? Quae mentem insania
mutat? 595

‘Infelix Didol nunc te facta impia tangunt? ,

‘Tum decuit, curn sceptra dabas. En dextra fidesque,

‘Quem secum patrios aiunt portare penates,

‘Quem subiisse umeris confectum aetate parentem!

‘Non potui abreptum divellere corpus, et undis 600

‘Spargerel non socios, non ipsum absumere ferro

‘Ascanium patriisque epulandum ponere mensis?

‘Verum anceps pugnae luerat fortuna—Fuisset ;

‘Quem metui moritura? Faces in castra tulissem,

‘Inplessemque loros flammis, natumque patremque 605

‘Cum genere exstinxem‚ memet super ipsa dedissem.

‘Sol, qui terrarum flammis opera omnia lustras,

‘Tuque harum interpres curarum et conscia Iuno,

‘Nocturnisque Hecate triviis ululata per urbes,

‘Et Dirae ultrices, et di morientis Elissae, , 610 ’

‘Accipite haec, meritumque malis advertite numen,

‘Et nostras audite preces. Si tangere portus

‘Infandum caput ac terris adnare necesse est,

‘Et sic fata lovis poscunt, hic terminus haeret:

‘At bello audacis populi vexatus et armis, 615

‘Finibus extorris complexu avolsus Iuli,

‘Auxilium inploret, videatque indigna suorum

‘Funera ; nec, cum se sub leges pacis iniquae

‘Tradiderit regno ant optata luce fruatur,

‘Sed cadat ante diem mediaque inhumatus arena 620

‘Haec precor; hanc vocem extremam cum sanguine fundo.

‘Tum vos, o Tyrii, stirpem et genus omne futurum

‘Exercete odiis, cinerique haec mittite nostro

‘Munera Nullus amor populis, nec foedera sunto.

‘Exoriare aliquis nostris ex ossibus ultor, 625

 

