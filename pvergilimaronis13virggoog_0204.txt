, Anxurnas rra. rr. 195

Cum ferro accisam crebrisque bipennibus instant

Emere agricolae certatim; illa usque minatur

Et tremefacta comam concusso vertice nutat,

Volneribus donec paulatim evicta supremum 630

Congemuit traxitque iugis avolsa ruinam.

Descend0, ac ducente deo flammam inter et hostes

Expedior3 dant tela locum, flammaeque recedunt.
‘Atque ubi iam patriae perventum ad limina sedis

Antiquusque domos, genitor, quem tollere in altos 635

Optabam primum montes primumque petebam,

Abnegat excisa vitam producere Troia,

Exsiliumque pati. ‘Vos o, quibus integer aevi

‘Sanguis' ait, ‘solidaeque suo stant robore vires,

‘Vos agitate fugam. 640

‘Me si caelicolae voluissent ducere vitam,

‘Has mihi servassent sedes. Satis una superque

‘Vidimus excidia, et captae superavimus urbi.

‘Sic o sic positum adlati discedite corpus.

‘Ipse manu mortem inveniam: miserebitur hostis, 645

‘Exuviasque petet. Facilis iactura sepulcri.

‘Iam pridem invisus divis et inutilis annos

‘Demoror‚ ex quo me divom pater atque hominum rex

‘Fulminis adflavit ventiS, et contigit igni!

Talia perstabat memorans, fixusque manebat 650

Nos contra effusi lacrimis, coniunxque Creusa

Ascaniusque omnisque domus, ne vertere secum

Cuncta pater satoque urguenti incumbere vellet. ,

Abnegat, inceptoque et sedibus haeret in isdem.

Rursus in arma feror, mortemque miserrimus opto. 655

Nam quod consilium aut quae iarn fortuna dabatur?

‘Mene efferre pedem, genitor, te posse relicto

‘Sperasti? tantumque nefas patrio excidit ore?

‘Si nihil ex tanta superis placet urbe relinqui,

‘Et sedet hoc animo, perituraeque addere Troiae 660

‘Teque tuosque iuvat, patet isti ianua leto,

‘Iamque aderit multo Priami de sanguine Pyrrhus,

‘Gnatum ante. ora patris, patrem qui obtruncat ad aras.

‘Hoc erat, alma parens, quod me per tela, per ignes

‘Eripis ut mediis hostem in penetralibus utque 665

‘Ascanium patremque meum iuxtaque Creusam

13-2

 

